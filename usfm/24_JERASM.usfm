\id JER
\ide UTF-8
\rem Copyright Information: Creative Commons Attribution-ShareAlike 4.0 License
\h যেরেমিয়া
\toc1 যেরেমিয়া
\toc2 যেরেমিয়া
\mt1 Jeremiah
\mt1 যেরেমিয়া
\c 1
\p
\v 1 যিহূদা দেশৰ ৰজা আমোনৰ পুত্ৰ যোচিয়াৰ দিনত তেওঁৰ ৰাজত্বৰ ত্ৰয়োদশ বছৰত যি যিৰিমিয়ালৈ যিহোৱাৰ বাক্য আহিছিল,
\v 2 বিন্যামীন প্ৰদেশৰ অনাথোৎ-নিবাসী পুৰোহিত বিলাকৰ মাজৰ হিল্কিয়াৰ পুত্ৰ সেই যিৰিমিয়াৰ বাক্য।
\v 3 যোচিয়াৰ পুত্ৰ যিহূদাৰ যিহোয়াকিম ৰজাৰ দিনত, আৰু যোচিয়াৰ পুত্ৰ যিহূদাৰ চিদিকিয়া ৰজাৰ ৰাজত্বৰ একাদশ বছৰৰ শেষলৈকে, পঞ্চম মাহত যিৰূচালেমক দেশান্ততৰলৈ নিয়ালৈকে তেওঁৰ ওচৰলৈ যিহোৱাৰ বাক্য আহি আছিল।
\s যিৰিমিয়াক আক্ৰমণ কৰা। বাদামৰ আৰু কেৰাহীৰ দৰ্শন।
\p
\v 4 যিহোৱাৰ বাক্য মোৰ ওচৰলৈ আহিল,
\v 5 বোলে, উদৰত তোমাক নিৰ্ম্মাণ কৰাৰ পূৰ্ব্বেই মই তোমাক জনিলোঁ, আৰু তুমি গৰ্ভৰ পৰা বাহিৰ হোৱা পূৰ্ব্বেই মই তোমাক পৱিত্ৰ কৰিলোঁ; মই তোমাক জাতিবিলাকৰ গুৰিত ভাববাদী কৰি নিযুক্ত কৰিলোঁ।
\v 6 তাতে মই কলোঁ, হায় হায় প্ৰভূ যিহোৱা, চোৱা, মই কথা কব নাজানো; কিয়নো মই লৰা মানুহ।
\v 7 কিন্তু যিহোৱাই মোক কলে, “মই ল’ৰা মানুহ,” এনে কথা নকবা; কিয়নো, মই তোমাক যিবিলাকৰ ওচৰলৈ পঠাম, তেওঁবিলাকৰ গুৰিলৈ তুমি যাবা, আৰু তোমাক যি যি আজ্ঞা কৰিম, সেই সকলোকে কবা।
\v 8 তেওঁলোকলৈ ভয় নকৰিবা; কিয়নো, যিহোৱাই কৈছে, তোমাৰ উদ্ধাৰৰ অৰ্থে মই তোমাৰ লগত আছো।
\v 9 পাছে যিহোৱাই নিজ হাত মেলি মোৰ মুখ স্পৰ্শ কৰিলে, আৰু যিহোৱাই মোক কলে, চোৱা, মই মোৰ বাক্য তোমাৰ মুখত দিলোঁ;
\v 10 চোৱা, উঘালিবলৈ আৰু ভাঙিবলৈ, বিনষ্ট কৰিবলৈ আৰু উৎপাত কৰিবলৈ, সাজিবলৈ আৰু ৰোবলৈ, জাতিবিলাকৰ আৰু ৰজাবিলাকৰ ওপৰত মই আজি তোমাক নিযুক্ত কৰিলোঁ।
\v 11 তাত বজে যিহোৱাৰ বাক্য মোৰ ওচৰলৈ আহিল, বোলে, হে যিৰিমিয়া, তুমি কি দেখিছা? তাতে মই কলোঁ, বাদাম গছৰ এটা ডাল দেখিছো।
\v 12 তেতিয়া যিহোৱাই মোক কলে, ভাল দেখিছা; কিয়নো মই মোৰ বাক্য সিদ্ধ কৰিবলৈ সাৰে আছোঁ।
\v 13 পাছে দ্বিতীয়বাৰ যিহোৱাৰ বাক্য মোৰ ওচৰলৈ আহিল, বোলে, তুমি কি দেখিছা? তাতে মই কলোঁ, উতলি থকা এটা কেৰাহী দেখিছোঁ; তাৰ মুখ উত্তৰ দিশৰ পৰা দক্ষিণলৈ কাতি হোৱা।
\v 14 তেতিয়া যিহোৱাই মোক কলে, উত্তৰ দিশৰ পৰা এই আটায় দেশ-নিবাসীবিলাকলৈ অমঙ্গল ওলাব।
\v 15 কাৰণ যিহোৱাই কৈছে, চোৱা, মই উত্তৰ দিশত থকা আটাই গোষ্টীক মাতিম; তাতে সিহঁতে আহি যিৰূচালেমৰ দুৱাৰবোৰৰ সোমোৱা ঠাইত, আৰু তাৰ চাৰিওফালে থকা গড়বোৰৰ সন্মূখত, আৰু যিহূদাৰ আটাই নগৰবোৰৰ সন্মূখত নিজ নিজ সিংহাসন স্থাপন কৰিব।
\v 16 তাতে মই তেওঁবিলাকৰ আটাই দুষ্টতাৰ কাৰণে তেওঁবিলাকৰ বিৰুদ্ধে মোৰ দণ্ডাজ্ঞা প্ৰচাৰ কৰিম; কিয়নো তেওঁবিলাকে মোক পৰিত্যাগ কৰি ইতৰ দেৱতাবোৰৰ আগত ধূপ জ্বলাইছে, আৰু নিজ নিজ হাতে কৰা বস্তুৰ আগত প্ৰণিপাত কৰিছে।
\v 17 এই হাতুকে তুমি কঁকাল বান্ধি উঠা, মই তোমাক যি যি আজ্ঞা কৰোঁ, সেই সকলোকে তেওঁবিলাকক কোৱা; তেওঁবিলাকৰ আগত ব্যাকুল নহবা; হলে, মই তেওঁবিলাকৰ আগত তোমাকো ব্যাকুল কৰিম।
\v 18 কিয়নো চোৱা, মই আজি সমুদায় দেশৰ, যিহূদাৰ ৰজাবিলাকৰ, তাৰ অধ্যক্ষবিলাকৰ, পুৰোহিতবিলাকৰ, আৰু দেশৰ সাধাৰণ লোকবিলাকৰ বিৰুদ্ধে তোমাক দৃঢ় নগৰ, লোহাৰ স্তম্ভ, আৰু পিতলৰ গড়স্বৰূপ কৰিলোঁ।
\v 19 তেওঁবিলাকে তোমাৰ বিৰুদ্ধে যুদ্ধ কৰিব, কিন্তু তোমাক ঘটোৱাব নোৱাৰিব; কিয়নো যিহোৱাই কৈছে, তোমাৰ উদ্ধাৰৰ অৰ্থে মই তোমাৰ লগত আছো।
\c 2
\s ইস্ৰায়েলৰ বিশ্বাস-ঘাতকতা আৰু তাৰ ফল।
\p
\v 1 পাছে যিহোৱাৰ বাক্য মোৰ ওচৰলৈ আহিল, 
\v 2 বোলে, তুমি গৈ যিৰূচালেমৰ কাণে শুনাকৈ এই কথা প্ৰচাৰ কৰা, যিহোৱাই এই কথা কৈছে, তোমাৰ যৌৱন-অৱস্থাৰ যি শক্তি, বাগ্দান কৰা কালৰ তোমাৰ যি প্ৰেম, অৰণ্যত খেতি নকৰা দেশত মোৰ পাছত তোমাৰ যি গমন, সেই সকলো তোমাৰ অৰ্থে মোৰ মনত আছে।
\v 3 ইস্ৰয়েল যিহোৱাৰ উদ্দেশ্য়ে পৱিত্ৰ, তেওঁৰ উৎপন্ন শস্যৰ প্ৰথমে পকা ফলস্বৰূপ; যিবোৰে ইস্ৰয়েলক গ্ৰস কৰিব, সিহঁত আটাইবোৰ দোষী বুলি গণ্য হব, সিহঁতলৈ অমঙ্গল ঘটিব, ইয়াক যিহোৱাই কৈছে।
\v 4 হে যাকোবৰ বংশ, হে ইস্ৰয়েলৰ বংশ গোষ্টীবিলাক, যিহোৱাৰ বাক্য শুনা।
\v 5 যিহোৱাই এই কথা কৈছে, তোমালোকৰ পূৰ্ব্ব-পুৰুষবিলাকে কি অন্যায় পালে, যে, তেওঁবিলাক মোৰ পৰা আঁতৰ হৈ গৈ, অসাৰৰ পাছত চলি অসাৰ হল?
\v 6 তেওঁবিলাকে নকলে, যে, যি জনাই মিচৰ দেশৰ পৰা আমাক উলিয়াই আনিছিল, যি জনাই অৰণ্যৰ মাজেদি, বালুকাময় আৰু গুহাময় দেশৰ মাজেদি, খৰাং আৰু মৃত্যুচ্ছায়াস্বৰূপ দেশৰ মাজেদি পথিক নচলা আৰু নিবাসী নথকা দেশৰ মাজেদি আমাক লৈ আহিছিল, সেই যিহোৱা ক’ত? 
\v 7 মই তোমালোকক এখন উদ্যানময় দেশলৈ, তাৰ ফল আৰু উত্তম উত্তম বস্তু ভোজন কৰিবলৈ আনিছিলোঁ; কিন্তু যেতিয়া তোমালোকে সোমালা, তেতিয়া তোমালোকে মোৰ দেশ অশুচি কৰিলা, আৰু মোৰ আধিপত্য ঘিণলগীয়া কৰিলা।
\v 8 যিহোৱা ক’ত বুলি পুৰুহিতবিলাকে নকলে, আৰু ব্যৱস্থাত পাৰ্গতলোকে মোক নাজানিলে, পালকবিলাকেও মোৰ বিৰুদ্ধে অধৰ্ম্ম-আচৰণ কৰিলে, আৰু ভাববাদীবিলাকে বালৰ নামেৰে ভাববাণী প্ৰচাৰ কৰিলে, আৰু অনুপকাৰী বস্তুৰ পাছত চলিলে।
\p
\v 9 এই হেতুকে, যিহোৱাই কৈছে, মই তোমালোকৰ লগত আৰু প্ৰতিবাদ কৰিম, আৰু তোমালোকৰ পো-নাতিবিলাকৰ সৈতেও প্ৰতিবাদ কৰিম। 
\v 10 কিয়নো, তোমালোকে কিত্তীম দ্বীপবোৰলৈ পাৰ হৈ গৈ চোৱা, আৰু কেদৰলৈ মানুহ পঠোৱা, ভালকৈ বিবেচনা কৰা, আৰু তাত এনেকুৱা কথা কৈছে নে নাই তাক চোৱা।
\v 11 যিবোৰ ঈশ্বৰ নহয়, এনে দেৱতাবোৰক কোনো এক জাতিয়ে জানো সলনি কৰিছিল? কিন্তু মোৰ প্ৰজাবিলাকে উপকাৰ নকৰা বস্তুৰ লগত নিজৰ গৌৰৱ সলনি কৰিলে। 
\v 12 যিহোৱাই কৈছে, হে আকাশ-মণ্ডল, ইয়াত বিস্ময় মানা, ভয়ত নোম শিয়ৰোৱা, অতিশয় তধা লগা।
\v 13 কিয়নো মোৰ প্ৰজাবিলাকে দুটা দোষ কৰিলে; তেওঁবিলাকে জীৱন্ত জলৰ ভুমুকস্বৰূপ মোক ত্যাগ কৰিলে, আৰু তেওঁবিলাকে নিজৰ নিমিত্তে জলাধাৰ, পানী ৰাখিব নোৱাৰা ভগা জলাধাৰ খানিলে।
\p
\v 14 ইস্ৰায়েল জানো বন্দী? বা সি জানো ঘৰ-ওপজা বন্দী?
\v 15 তেন্তে সি কিয় লুটদ্ৰব্য় হৈছে? ডেকা সিংহবোৰে তাৰ ওপৰত গৰ্জ্জিছে, গৰ্জ্জন কৰিছে; সিহঁতে তাৰ দেশ উচ্ছন্ন কৰিলে; তাৰ নগৰবোৰ দগ্ধ হৈ নিবাসীহীন হৈছে।
\v 16 নোফৰ আৰু তহ্পন্হেচৰ সন্তানবোৰেও তোমাৰ মূৰৰ তালু টকলা কৰিলে।
\v 17 তোমাৰ ঈশ্বৰে তোমাক পথেদি লৈ যোৱা সময়ত তোমাৰ ঈশ্বৰ যিহোৱাক তুমি পৰিত্যাগ কৰাত, তুমি জানো নিজে নিজক ইয়াক ঘটোৱা নাই? 
\v 18 আৰু এতিয়া চীহোৰৰ জল পান কৰিবলৈ মিচৰৰ বাটত তোমাৰ কি কাম আছে? আৰু ফৰাৎ নদীৰ জল পান কৰিবলৈ অচুৰৰ বাটত তোমাৰ কি কাম আছে?
\v 19 তোমাৰ নিজ দুষ্টতাই তোমাক শাস্তি দিব, আৰু তোমাৰ অপথে যোৱাই তোমাক ধম্কি দিব; এই হেতুকে তুমি ঈশ্বৰ যিহোৱাক ত্যাগ কৰা আৰু অন্তৰত মোৰ ভয় নৰখা যে বেয়া আৰু তিতা, ইয়াক জ্ঞাত হৈ বুজা, এয়ে প্ৰভু বাহিনীবিলাকৰ যিহোৱাৰ বচন।

\p
\v 20 কিয়নো বহুকাল হল, তুমি তোমাৰ যুৱলি ভাঙিলা, আৰু যোঁত-জৰী চিঙি কলা, “মই পৰাধিন নহম,” কাৰণ তুমি প্ৰত্যেক ওখ পৰ্ব্বতত, আৰু কেঁচাপতীয়া গছৰ তলত মূৰ দোৱাই বেশ্যাকৰ্ম্ম কৰিলা।  
\v 21 তথাপি মই তোমাক উত্তম দ্ৰাক্ষালতা বুলি, সকলোভাবে প্ৰকৃত গুটি বুলি ৰোইছিলোঁ; তেন্তে তুমি কেনেকৈ মোৰ গুৰিত বিজাতীয় দ্ৰাক্ষালতাৰ নৰম ডালত পৰিবৰ্ত্তন হলা? 
\v 22 কিয়নো যদিও খাৰেৰে নিজৰ গা ধোৱা, আৰু অনেক চাবন লগোৱা, তথাপি মোৰ দৃষ্টিত তোমাৰ অপৰাধ দাগস্বৰূপ হৈ থকিব, ইয়াক প্ৰভু যিহোৱাই কৈছে। 
\v 23 তুমি কেনেকৈ কব পৰা, যে, মই অশুচি নহওঁ, বালদেৱতাবোৰৰ পাছত চলা নাই? উপত্যকাত কৰা তোমাৰ আচাৰ-ব্যৱহাৰ চোৱা, তুমি কি কৰিলা, তাক জ্ঞাত হোৱা; তুমি তোমাৰ পথত পকোৱা-পকিকৈ ভ্ৰমি ফুৰোঁতা এজনী বেগীউটৰ নিচিনা। 
\v 24 তুমি নিজ অভিলাষত বায়ু সুঙি ফুৰা অৰণ্যত অভ্যাস হোৱা এজনী বনৰীয়া গাধৰ নিচিনা; তাই কামাতুৰ হোৱা সময়ত কোনে তাইক ওলোটাব পৰে? তাইলৈ অভিলাষ কৰি বিচৰাবোৰে ভাগৰ নাপাব, তাইৰ নিয়মিত মাহত তাইক পাব। 
\v 25 তুমি তোমাৰ ভৰি পইজাৰ নোহোৱা হবলৈ, আৰু ডিঙিৰ নলী শুকান হবলৈ নিদিবা। কিন্তু তুমি কৈছা, “ইয়াত আশা নাই, সমূলি নাই; কিয়নো মই বিদেশীবিলাকক প্ৰেম কৰোঁ, সিবিলাকৰেই পাছত চলিম।“ 

\p
\v 26 চোৰ ধৰা পৰিলে যেনেকৈ সি লাজত পৰে, তেনেকৈ ইস্ৰায়েল বংশই লাজ পাইছে। তেওঁবিলাক, তেওঁবিলাকৰ ৰজা, অধ্যক্ষ, পুৰোহিত, আৰু ভাবাদীবিলাকে লাজ পাইছে; 
\v 27 তেওঁবিলাক প্ৰতিজনে এডোখৰ কাঠক, তুমি মোৰ পিতৃ বুলি, আৰু এটা শিলক, তুমি মোক উৎপন্ন কৰিলা বুলি কয়; কিয়নো তেওঁবিলাকে মোৰ ফালে মূৰ নকৰি পিঠিহে দিলে; কিন্তু আপদৰ দিনত তেওঁবিলাকে কব, তুমি উঠি আমাক উদ্ধাৰ কৰা।
\v 28 তুমি নিজৰ নিমিত্তে যি দেৱতাবোৰ সাজিলা, তোমাৰ সেই দেৱতাবোৰ ক’ত? সেইবোৰেই উঠি, যদি পাৰে, তেন্তে আপদৰ সময়ত তোমাক নিস্তাৰ কৰক; কিয়নো হে যিহূদা, তোমাৰ যিমান নগৰ, সিমান তোমাৰ দেৱতা আছে।

\p
\v 29 যিহোৱাই কৈছে, তোমালোকে কিয় মোৰ লগত প্ৰতিবাদ কৰিছা? তোমালোক সকলোৱেই মোলৈ বিদ্ৰোহ-আচৰণ কৰিছা? 
\v 30 মই তোমালোকৰ সন্তানবিলাকক বৃথা প্ৰহাৰ কৰিলোঁ; তেওঁবিলাকে শাস্তি নামানিলে; তোমালোকৰ নিজৰ তৰোৱালেই বিনাশক সিংহৰ নিচিনাকৈ তোমালোকৰ ভাবাদীবিলাকক গ্ৰাস কৰিলে;
\v 31 তেন্তে হে বৰ্ত্তমান কালৰ লোকবিলাক, তোমালোকে যিহোৱাৰ বাক্য আলোচনা কৰা। ইস্ৰায়েলৰ পক্ষে মই জানো অৰণ্য বা অন্ধকাৰময় দেশস্বৰূপ? তেন্তে মোৰ প্ৰজাবিলাকে কিয় কয় যে, আমি মুকলি হলোঁ, আমি তোমাৰ ওচৰলৈ আৰু নাযাওঁ।
\v 32 যুৱতিয়ে জানো নিজৰ অলঙ্কাৰ বা কন্যাই জানো নিজৰ পিন্ধা সাজ পাহৰিব পাৰে? কিন্তু মোৰ প্ৰজাবিলাকে অসংখ্য দিন মোক পাহৰি আছে।
\v 33 তুমি প্ৰেম বিচাৰিবলৈ কেনে সুন্দৰৰূপে নিজ পথ যুগুত কৰিছা! এই কাৰণে দুষ্ট তিৰোতাবোৰকো তুমি নিজ পথ শিকালা।
\v 34 তোমাৰ বস্ত্ৰৰ আঁচলতে নিৰ্দ্দোষী দৰিদ্ৰ প্ৰাণীবোৰৰ তেজ পোৱা গৈছে; মই বৰকৈ বিচাৰি বিচাৰি যে তাক পালোঁ, এনে নহয়, কিন্তু সেই সকলোৰে ওপৰত তাক পালোঁ। 
\v 35 তথপি তুমি কৈছা, মই নিৰ্দ্দোষী, অৱশ্যে মোৰ পৰা তেওঁৰ ক্ৰোধ ঘূৰিল। চোৱা, মই পাপ কৰা নাই, তুমি এই কথা কোৱাৰ কাৰণে, মই তোমাৰে সৈতে বিচাৰস্থানত সোমাম। 
\v 36 তুমি তোমাৰ পথ সলনি কৰিবৰ মনেৰে কিয় ইমানকৈ ভ্ৰমণ কৰিছা? তুমি অচুৰৰ পৰা যেনেকৈ লাজ পাইছিলা, তেনেকৈ মিচৰৰ পৰাও লাজ পাবা। 
\v 37 অৱশ্যে তাৰ ওচৰৰ পৰাও মূৰত হাত দি গুচি যাবা; কিয়নো যিহোৱাই তোমাৰ আশ্ৰয়স্থানবোৰ অগ্ৰাহ্য কৰিলে; সেইবোৰত তোমাৰ কুশল নহব।

\c 3
\p
\v 1 লোকে কয়, কোনোৱে নিজ তিৰোতাক ত্যগ কৰাৰ পাছত, সেই তিৰোতাই তাৰ লগ এৰি যদি আন পুৰুষৰ হয়, তেতিয়া তাইৰ স্বামী জানো পুনৰায় তাইৰ ওচৰলৈ যাব? যদি যায়, তেন্তে সেই দেশ নিচেইকৈ অশুচি নহব নে? কিন্তু তুমি অনেক প্ৰিয়ই সৈতে বেশ্যাকৰ্ম্ম কৰিলা; তথাপি যিহোৱাই কৈছে, মোৰ ওচৰলৈ ওলটি আহাঁ।
\v 2 চকু তুলি গছশূন্য পৰ্ব্বতলৈ চোৱা; কোন ঠাইত তোমাৰ লগত পুৰুষে শয়ন কৰা নাই? তুমি অৰণ্য়ত থকা আৰবীয়াৰ নিচিনাকৈ মানুবোৰলৈ বাট চাই ৰাজ-আলিত বহি আছা; এইদৰে তুমি বেশ্যকৰ্ম্ম আৰু কুকৰ্ম্মৰ দ্বাৰাই দেশ অশুচি কৰিলা। 
\v 3 এই নিমিত্তে বৃষ্টি আটক কৰা হল, আৰু শেষতীয়া বৰষুণ নহল; তথাপি তুমি বেশ্যাৰ মুখ ধাৰণ কৰি, লজ্জিত হবলৈ অস্বীকাৰ কৰিলা।
\v 4 তুমি আজিৰ পৰা মোৰ আগত প্ৰাৰ্থনা কৰি নকবা নে, যে, হে মোৰ পিতৃ, তুমি মোৰ যৌৱনকালৰ পথদৰ্শক?
\v 5 তেওঁ জানো চিৰকাললৈকে তেওঁৰ ক্ৰোধ ৰাখিব, অন্ত কাললৈকে তেওঁৰ ক্ৰোধ ধাৰণ কৰিব? চোৱা, তুমি মন্দ কথা কলা, আৰু কুকৰ্ম্মও কৰিলা, আৰু নিজ ইচ্ছামতে তাক সিদ্ধও কৰিলা।
\s ইস্ৰায়েল আৰু যিহূদাৰ পাপৰ ক্ষমা।
\p
\v 6 যোতিয়া ৰজাৰ ৰাজত্বৰ কালত যিহোৱাই মোক কলে, বিপথগামিনী ইস্ৰায়েলে যি কৰিলে, তাক তুমি দেখিবলৈ পালা নে? তাই প্ৰত্যেক ওখ পৰ্ব্বতৰ ওপৰত আৰু প্ৰত্যেক কেঁচাপতীয়া গছৰ তলত গৈ, সেই সেই ঠাইত বেশ্যা কৰ্ম্ম কৰিলে। 
\v 7 তাতে, মই কলোঁ, এইবোৰ কাম কৰাৰ পাছত, তাই মোৰ ওচৰলৈ উলটি আহিব, কিন্তু তাই উলটি নাহিল; আৰু তাইৰ বিশ্বাস-ঘাতকিনী বায়েক যিহূদাই তাক দেখিলে।
\v 8 আৰু মই দেখিলোঁ, যে, বিপদগামিনী ইস্ৰায়েলে ব্যভিচাৰ কৰাৰ কাৰণে মই তাইক ত্যাগ-পত্ৰ দি এৰি দিয়াতো, তাইৰ বিশ্বাস-ঘাতকিনী বায়েক যিহূদাই ভয় নকৰিলে, কিন্তু নিজেও গৈ বেশ্যাকৰ্ম্ম কৰিলে।
\v 9 তাই বেশ্যাকৰ্ম্ম লঘু জ্ঞান কৰাত দেশ অশুচি হল; তাই শিল আৰু কাঠে সৈতে ব্যভিচাৰ কৰিলে। 
\v 10 যহোৱাই কৈছে, এনে হলেও তাইৰ বিশ্বাস-ঘাতকিনী বাযেক যিহূদাই সম্পূৰ্ণ মনেৰে সৈতে নহয়, কেৱল কপটভাৱেৰে মোলৈ উলটিল।

\p
\v 11 আৰু যিহোৱাই মোক কলে, বিশ্বাস-ঘাতকিনী যিহূদাত্কৈ বিপদ-ঘামিনী ইস্ৰায়েলে নিজকে অধিক ধাৰ্ম্মিক যেন দেখুৱালে।
\v 12 তুমি গৈ এইবোৰ কথা উত্তৰফালে মুকৈ প্ৰচাৰ কৰি কোৱা, যে, যিহোৱাই কৈছে, হে বিপদ-ঘামিনী ইস্ৰায়েল, উলটি আহাঁ, মই তোমালৈ আৰু ক্ৰোধ-দৃষ্টি নকৰিম; কিয়নো যিহোৱাই কৈছে, মই দয়ালু, মই চিৰকাললৈকে ক্ৰোধ নাৰাখো; 
\v 13 তুমি যে তোমাৰ ঈশ্বৰ যিহোৱাৰ বিৰুদ্ধে অপৰাধ কৰিলা, আৰু পৰজাতিবোৰক বিচাৰি ইপালে সিফালে ফুৰি প্ৰত্যেক কেঁচাপতিয়া গছৰ তলত সিহঁতে সৈতে শয়ন কৰিলা, তোমাৰ সেই দোষ স্বীকাৰ কৰা; তোমালোকে মোৰ বাক্য মনা নাই।
\v 14 যিহোৱাই কৈছে, হে বিপদ-ঘামিনী সন্তানবিলাক, উলটি আহা; কিয়নো ময়েই তোমালোকৰ স্বামী; আৰু মই এখন নগৰৰ পৰা এজন আৰু এক গোষ্ঠীৰ পৰা দুজনকৈ লৈ চিয়োনলৈ তোমালোকক আনিম।
\v 15 আৰু মই তোমালোকক মোৰ মনৰ দৰে ৰখীয়া দিম; তেওঁবিলাকে জ্ঞান আৰু বুদ্ধিৰে তোমালোকক চৰাব।
\v 16 যিহোৱাই কৈছে, সেই দিনত, যেতিয়া তোমালোক বাঢ়ি বহুপ্ৰজা হবা, তেতিয়া, “যিহোৱাৰ নিয়ম চন্দুক” এই কথা মানুহে আৰু নকব, আৰু সেয়ে মনত নপৰিব, লোকে তাক সোঁৱৰণ নকৰিব, সেয়ে নোহোৱাত লোকে বেজাৰ নাপাব, আৰু তাক পুনৰায় সজা নাযাব।
\v 17 সেই সময়ত যিৰূচালেম যিহোৱাৰ সিংহাসন বুলি প্ৰখ্যাত হব, আৰু সকলো জাতিয়ে তাব ওচৰত যিৰুচালেমত যিহোৱাৰ নামেৰে গোট খাব, আৰু তেওঁবিলাকে নিজ নিজ দুষ্ট মনৰ কঠিনতা অনুসাৰে আৰু নচলিব।
\v 18 সেই কালত যিহূদা বংশই ইস্ৰায়েল বংশই সৈতে সমভাবে চলিব, আৰু তেওঁবিলাক একে লগে উত্তৰ দেশৰ পৰা ওলাই, তোমালোকৰ পূৰ্ব্ব-পুৰুষবিলাকক আধিপত্যৰ অৰ্থে মই দিয়া দেশলৈ আনিম।

\p
\v 19 আৰু ময়েই কৈছিলোঁ, মই সন্তাবিলাকৰ মাজত তোমাক কেনে ঠাই দিম! মনোহৰ এক দেশ, জাতিবিলাকৰ লোকসমুহৰ পৰম-ৰত্নস্বৰূপ আধিপত্য তোমাক দিম। মই আৰু কৈছিলোঁ, তুমি মোক পিতৃ বুলি মাতিবা, আৰু মোৰ পাছত চলাৰ পৰা উলটি নাযাবা।
\v 20 যিহোৱাই কৈছে, হে ইস্ৰায়েল বংশ, তিৰোতাই যেনেকৈ নিজ স্বামীক বিশ্বাস-ঘাতকতা কৰি এৰে, তেনেকৈ তোমালোকেও স্বৰূপেই মোৰ অহিতে বিশ্বা-ঘাতকতা কৰিলা।
\v 21 গছশূল্য পৰ্ব্বতত ইস্ৰায়েলৰ সন্তানবিলাকৰ কান্দোন আৰু কাকোতি-মিনতি শুনা গৈছে; কাৰণ, সিবিলাক বিপদগামী হৈছিল, সিবিলাকে নিজৰ ঈশ্বৰ যিহোক পাহৰিছিল।
\v 22 হে বিপথগামী সন্তানবিলাক, উলটি আহাঁ; মই তোমালোকৰ বিপথগমনস্বৰূপ ৰোগ সুস্থ কৰিম।

\p “চোৱা, আমি তোমাৰ ওচৰলৈ আহিছোঁ; কিয়নো তুমিয়েই আমাৰ ঈশ্বৰ যিহোৱা। 
\p
\v 23 স্বৰূপেই গিৰিবোৰৰ পৰা আশা কৰা সহায়, আৰু পৰ্ব্বতবোৰৰ ওপৰত কৰা কোৰাল মিছা; স্বৰূপেই আমাৰ ঈশ্বৰ যিহোৱাত্হে ইস্ৰায়েল পৰিত্ৰাণ।
\v 24 কিন্তু সেই লজ্জাজনক বস্তুৱে, আমাৰ লৰা কালৰে পৰা আমাৰ পিতৃবিলাকৰ শ্ৰমেৰে অৰ্জ্জা সম্পত্তি, তেওঁবিলাকৰ গৰু মেৰ আদি জাক, আৰু তেওঁবিলাকৰ লৰা-ছোৱালীবিলাকক গ্ৰাস কৰিলে।
\v 25 আমি আমাৰ লাজস্বৰূপ বিছনাত শোওঁ, আৰু আমাৰ অপমানে আমাক ঢাকক; কিয়নো আমাৰ পূৰ্ব্ব-পুৰুষবিলাকে, আৰু আমিও লৰা কালৰে পৰা আজিলৈকে নিজৰ ঈশ্বৰ যিহোৱাৰ বিৰুদ্ধে পাপ কৰিলোঁ, আৰু নিজৰ ঈশ্বৰ যিহোৱাত কাণ নিদিলোঁ।“

\c 4
\s যিৰূচালেমৰ ভাবী বিনাশ।
\p
\v 1 যিহোৱাই কৈছে, হে ইস্ৰায়েল, তুমি যদি উলটি আহিব খোজা, তেন্তে মোৰ ওচৰলৈকে উলটি আহাঁ; আৰু মোৰ দৃষ্টিৰ পৰা তোমাৰ ঘিণলগীয়া বস্তুবোৰ দূৰ কৰা, তেন্তে তুমি লৰচৰ নহবা।
\v 2 আৰু তুমি সত্য, ন্যায়, আৰু ধাৰ্ম্মিকতাৰে যিহোৱাৰ জীৱনৰ শপত কৰিবা, আৰু জাতিবিলাকে তেওঁতেই নিজক আশীৰ্ব্বাদপ্ৰাপ্ত বুলি জ্ঞাত কৰিব, আৰু তেওঁতেই তেওঁবিলাকে গৌৰৱ কৰিব।

\p
\v 3 কিয়নো যিহোৱাই যিহূদা আৰু যিৰূচালেমৰ লোকবিলাকক এই কথা কৈছে, তোমালোকে নিজৰ পতিত মাটি চহোৱা কাঁইটৰ মাজত গুটি নববা।
\v 4 হে যিহোদাৰ লোক, হে যিৰূচালেম-নিবাসীবিলাক, তোমালোকে যিহোৱাৰ উদ্দেশ্যে চুন্নৎ হোৱা, নিজ নিজ হৃদয়ৰ অগ্ৰচৰ্ম্ম গুচাই পেলোৱা, নতুবা তোমালোকৰ কাৰ্য্যৰ দুষ্টতাৰ নিমিত্তে মোৰ ক্ৰোধাগ্নি জ্বলি উঠি কোনেও নুমাব নোৱাৰাকৈ দগ্ধ কৰিব।
\p
\v 5 যিহূদাত প্ৰচাৰ কৰা, আৰু যিৰূচালেমত ঘেষণা কৰা; আৰু চোৱা, “দেশত তোমালোকে শিঙা বজোৱা;” আৰু ৰিঙিয়াই কোৱা, “গোট খোৱা, আহাঁ, আমি গড়েৰে আবৃত হোৱা নগৰবোৰত সোমাওঁগৈ।“
\v 6 চিয়োমৰ ফলে নিচান তোলা, আৰু ৰক্ষা পাবলৈ পলোৱা, পলম নকৰিবা; কিয়নো মই উত্তৰ দিশৰ পৰা অমঙ্গল আৰু মহাসংহাৰ আনিছোঁ;
\v 7 এটা সিংহ জাতিবিলাকৰ সংহাৰক নিজ গাঁতৰ পৰা ওলাই আহিছে; তোমাৰ দেশ উচ্ছন্ন কৰিবলৈ, সি নিজ ঠাই এৰি বাটত আহিছে; তোমাৰ নগৰবোৰ ধ্বংস হৈ মানুহশূন্য হব।
\v 8 এই হেতুকে তোমালোকে কঁকালত চট বান্ধা, বুকুত ভুকুৱাই হাহাকাৰ কৰা; কিয়নো যিহোৱাৰ জ্লন্ত ক্ৰোধ আমাৰ পৰা ঘূৰি যোৱা নাই।
\v 9 যিহোৱাই কৈছে, সেই কালত ৰজাৰ মন, আৰু অধ্যক্ষবিলাকৰ মন ব্যাকুল হব, পুৰোহিতবিলাকে বিস্ময় মানিব, আৰু ভাববাদীবিলাক তধা হব।

\p
\v 10 তেতিয়া মই কলোঁ, হায় হায়, হে প্ৰভু যিহোৱা, স্বৰূপেই তুমি এই জাতিক আৰু যিৰূচালেমক অত্যন্ত প্ৰবঞ্চনা কৰিলা; তুমি কৈছিলা, “তোমালোকৰ শান্তি হব,” অথচ তৰোৱালে মৰ্ম্ম ভেদিছে।

\p
\v 11 সেই কালত এই জাতিক আৰু যিৰূচালেমক এই কথা কোৱা যাব, অৰণ্যত থকা গছ-শূন্য পৰ্ব্বতবোৰৰ পৰা গৰম বতাহ আমাৰ জাতিস্বৰূপা জীয়াৰীৰ ফালে আহিছে; সেয়ে জাৰিবলৈ কি নিকা কৰিবলৈ নহয়।
\v 12 সেইবোৰৰ পৰা প্ৰবল বতাহ মোৰ আজ্ঞাত আহিব; এতিয়া মইও তেওঁবিলাকৰ বিৰুদ্ধে দণ্ডাজ্ঞা প্ৰচাৰ কৰিম।
\v 13 চোৱা, সি মেঘবোৰৰ নিচিনাকৈ উঠি আহিব; তাৰ ৰথবোৰ বা’মৰলী বতাহস্বৰূপ; তাৰ ঘঁৰাবোৰ কুৰৰ পক্ষীত্কৈয়ো বেগী। হায় হায়, আমাৰ সৰ্ব্বনাশ! কিয়নো আমি নষ্ট হলোঁ।
\v 14 হে যিৰূচালেম, পৰিত্ৰাণ পাবৰ নিমিত্তে, তুমি তোমাৰ হৃদয় ধুই দুষ্টতা দূৰ কৰা; তোমাৰ অন্তৰত কু-ভাবনা কিমান দিন থকিব?
\v 15 কিয়নো দানৰ পৰা কোনো প্ৰচাৰ কৰোঁতাৰ, আৰু ইফ্ৰয়িম পৰ্ব্বতৰ পৰা অমঙ্গলৰ বাৰ্ত্তা দিওতাৰ শব্দ শুনা গৈছে।
\v 16 তোমালোকে জাতিবিলাকৰ আগত উল্লেখ কৰা; চোৱা, অৱৰোধকাৰীবোৰ যে দূৰ দেশৰ পৰা আহিব লাগিছে, আৰু যিহূদাৰ নগৰবোৰৰ বিৰুদ্ধে যে সিহঁতে উচ্চ-ধ্বনি কৰিব, ইয়াকে যিৰূচালেমৰ বিৰূদ্ধে প্ৰকাশ কৰা।
\v 17 সিহঁতে খেতি-ৰখীয়াবোৰৰ নিচিনাকৈ যিৰূচালেমৰ চাৰিওফালে থাকিব; কিয়নো যিহোৱাই কৈছে, তাই মোৰ অহিতে বিদ্ৰোহ-আচৰণ কৰিছে।
\v 18 তোমাৰ নিজ আচৰণ আৰু কাৰ্য্যবোৰেই তোমালৈ ইয়াক ঘটাইছে; সেয়ে তোমাৰ দুষ্টতাৰ ফল; কিয়নো এয়ে তিতা, কিয়নো এয়ে তোমাৰ কৰ্ম্মবেদী।

\p
\v 19 হায় হায় মোৰ নাড়ী ! মোৰ নাড়ী ! মোৰ অন্তৰত মই বেদনা পাইছোঁ, মোৰ অন্তৰত মোৰ হৃদয় ব্যাকুল হৈছে, মই মনে মনে থাকিব নোৱাৰোঁ; কিয়নো হে মোৰ মন, তুমি শিঙাৰ শব্দ আৰু যুদ্ধৰ ধ্বনি শুনিছা।
\v 20 বিনাশৰ উপৰি বিনাশ প্ৰচাৰ কৰা হৈছে; কিয়নো গোটেই দেশ উচ্ছন্ন হল, অকস্মাতে মোৰ তম্বুবোৰ, মুহূৰ্ত্ততে মোৰ তম্বুৰ কাপোৰবোৰ নষ্ট হল।
\v 21 মই কিমান দিন নিচান দেখিম, আৰু শিঙাৰ শব্দ শুনিম?
\v 22 কিয়নো মোৰ প্ৰজাবিলাক অজ্ঞান, তেওঁবিলাকে মোক নাজানে; তেওঁবিলাকে অজলা লৰা, তেওঁবিলাকে বিবেচনা নকৰে; তেওঁবিলাক কদাচৰণত পটু, কিন্তু সদাচৰণত অজ্ঞান।

\p
\v 23 মই পৃথীৱীলৈ চালোঁ, চোৱা, সেয়ে ধ্বংস হল, আৰু শুদা; আৰু আকাশ-মণ্ডললৈ চালোঁ, তাৰ দীপ্তি নাই।
\v 24 মই পৰ্ব্বতবোৰলৈ দৃষ্টি কৰিলোঁ, চোৱা, সেইবোৰ কঁপিছে, আৰু আটাই গিৰিবোৰ লৰিছে।
\v 25 মই চাই দেখিলোঁ, কোনো মানুহ নাই, আৰু আকাশৰ পক্ষীবোৰো পলাই গল।
\v 26 মই চাই দেখিলোঁ, যিহোৱাৰ সাক্ষাতে আৰু তেওঁৰ জ্বলন্ত ক্ৰোধৰ প্ৰভাৱত ফলৱতী বাৰী মৰুভুমি হৈ পৰিল, আৰু তাৰ আটাই নগৰ ভগ্ন হল।
\v 27 কিয়নো যিহোৱাই এই কথা কৈছে, গোটেই দেশ ধ্বংসৰ ঠাই হব; তথাপি মই নিঃশেষে সংহাৰ নকৰিম।
\v 28 এই হেতুকে পৃথিৱীয়ে শোক কৰিব, আৰু ওপৰত থকা আকাশ-মণ্ডল ক’লা বৰণিয়া হব; কিয়নো মই ইয়াক কলোঁ, মই ইয়াক স্থিৰ কৰিলোঁ, আৰু মই মন নাপালটাও, আৰু তাৰ পৰা নোলটো।
\v 29 অশ্বাৰোহী আৰু ধনুৰ্দ্ধবিলাকৰ শব্দত নগৰখনেই পলাই ডাঠ হাবিত সোমাইছে, আৰু শিলত উঠিছে; প্ৰত্যেক নগৰ ত্যাগ কৰা হল, তাৰ মাজত বাস কৰোঁতা মানুহ কোনো নাই।
\v 30 হে বিনষ্টা, তুমি কি কৰিবা? যদিও তুমি কাপোৰ পিন্ধা, সোণৰ অলঙ্কাৰেৰে নিজকে ভুষিত কৰা, আৰু কাজলেৰে চকু দুটা ডাঙৰ কৰা, তথাপি তুমি নিজকে সুন্দৰী কৰা বৃথা; উপপতিবোৰে তোমাক ঘৃণায়, সিহঁতে তোমাৰ প্ৰাণ নষ্ট কৰিবলৈ বিচাৰে।
\v 31 কিয়নো মই এজনী প্ৰসৱকাৰিণী তিৰোতাৰ শব্দ, প্ৰথম লৰা ওপজোৱা জনীৰ বেদনাৰ শব্দ যেন শুনিছোঁ; “মোৰ সৰ্ব্বনাশ! কিয়নো বধকাৰীবোৰৰ আগত মোৰ প্ৰাণ অচেতন হৈছে,” এই বুলি কৈ দীঘল নিশ্বাস পেলোৱা; হাত বিস্তাৰ কৰা চিয়োন জীয়াৰীৰ শব্দ শুনিছোঁ।
\c 5
\s ইস্ৰায়েলৰ শত্ৰূৰ আগমণ, আৰু তাৰ কাৰণ।
\p
\v 1 তোমালোকে যিৰূচালেমৰ বাটে বাটে ইফলে সিফালে লৰি ফুৰা, আৰু মন দি চোৱা, আৰু তাৰ চুকে চুকে বিচাৰা, ল্যায় কাৰ্য্যকাৰী আৰু সত্যৰ অনুগামী এজনকে যদি পাব পাৰা, তেন্তে মই লগৰখনক ক্ষমা কৰিম।
\v 2 যদিও সিহঁতে যিহোৱাৰ জীৱনৰ শপত, এই বুলি ক’য়, তথাপি সিহঁতে মিছা শপত খায়।
\v 3 হে যিহোৱা, তোমাৰ দৃষ্টি সত্যলৈ নহয় নে? তুমি সিহঁতক প্ৰহাৰ কৰিলা; তথপি সিহঁত দুখিত নহল; তুমি সিহঁতক বিনাশ পোৱালা, তথপি সিহঁতে শাস্তি গ্ৰহণ কৰিবলৈ অস্বীকাৰ কৰিলে; সিহঁতে নিজ নিজ মুখ শিলতাকৈয়ো টান কৰি উভটি আহিবলৈ অমান্তি হল।

\p
\v 4 তেতিয়া মই কলোঁ, স্বৰূপেই ইহঁত দৰিদ্ৰ, ইহঁত অজ্ঞান; কাৰণ ইহঁতে যিহোৰ পথ, আৰু নিজৰ ঈশ্বৰৰ পথ নাজানে।
\v 5 মই ডাঙৰীয়াবিলাকৰ ওচৰলৈ গৈ তেওঁবিলাকৰ আগত কথা কম; কিয়নো তেওঁবিলাকে কলে, যিহোৱাৰ পথ আৰু তেওঁবিলাকৰ ঈশ্বৰৰ শাসন জানে; কিন্তু তেওঁবিলাকে এক মত হৈ যুৱলি ভাঙিলে, আৰু যোঁত-জৰী চিঙি পেলালে। 
\v 6 এই নিমিত্তে কাঠনিৰ পৰা সিংহ আহি তেওঁবিলাকক বধ কৰিব, সন্ধ্যাবেলাত ওলোৱা ৰাংকুকুৰে তেওঁবিলাকক বিনসষ্ট কৰিব, নাহৰফুটুকী বাঘে তেওঁবিলাকৰ নগৰৰ ওচৰত খাপ দি থাকিব, যেয়ে নগৰৰ পৰা বাহিৰ ওলাব, তাক বিদীৰ্ণ কৰা হব; কাৰণ তেওঁবিলাকৰ অধৰ্ম্ম অধিক, আৰু তেওঁবিলাকৰ বিপথগমন সৰহ।

\p
\v 7 ইয়াৰ নিমিত্তে মই তোমাক কেনেকৈ ক্ষমা কৰিব পাৰোঁ? তোমাৰ সন্তানবিলাকে মোক ত্যাগ কৰি অনীশ্বৰবোৰৰ নামেৰে শপত খায়; মই যেতিয়া তেওঁবিলাকক সম্পূৰ্ণকৈ খুৱাইছিলোঁ, তেতিয়া তেওঁলোকে পৰস্ত্ৰীগমন কৰিছিল, আৰু বেশ্যাৰ ঘৰত জুমে জুমে গোট খাইছিল। 
\v 8 তেওঁবিলাকে ৰাতিপোৱাতে উঠি, দানা খুউৱা মতা ঘোঁৰাৰ নিচিনাকৈ প্ৰতিজনে নিজৰ ওচৰ-চুবুৰীয়াৰ তিৰোতালৈ ঢেক্ঢেকায়।
\v 9 যিহোৱাই কৈছে, মই জানো এইবোৰ কাৰ্য্যৰ নিমিত্তে দণ্ড নিদিম? নাইবা মোৰ প্ৰাণে জানো এনে জাতিৰ প্ৰতিকাৰ নাসাধিব?

\p
\v 10 তোমালোকে তাৰ গড়বোৰ পাৰ হৈ তাক নষ্ট কৰা, কিন্তু নিঃশেষে সংহাৰ নকৰিবা; তাৰ ডালবোৰ দূৰ কৰা, কাৰণ সেইবোৰ যিহোৱাৰ নহয়।
\v 11 কিয়নো যিহোৱাই কৈছে, ইস্ৰায়েল বংশ আৰু যিহূদা বংশই মোৰ অহিতে অতিশয় বিশ্বাস-ঘাতকতা কৰিলে।
\v 12 তেওঁবিলাকে যিহোৱাক অস্বীকাৰ কৰিলে, আৰু কলে, “এওঁ তেওঁ নহয়। আমালৈ অমঙ্গল নঘটিব, আমি তৰোৱাল কি আকাল নেদেখিম; 
\v 13 ভাববাদীবিলাক বায়ুস্বৰূপ, তেওঁবিলাকৰ মাজত প্ৰকৃত বাক্য নাই; তেওঁবিলাকলৈহে সেয়ে নঘটিব।“

\p
\v 14 এই কাৰণে বাহিনীবিলাকৰ ঈশ্বৰ যিহোৱাই কৈছে, চোৱা এই কথা কোৱা বাবে, মই তোমাৰ মুখত মোৰ বাক্য অগ্নিস্বৰূপ, আৰু এই জাতিক খৰিস্বৰূপ কৰিম; সেয়ে তেওঁবিলাকক গ্ৰাস কৰিব। 
\v 15 যিহোৱাই এই কথা কৈছে, হে ইস্ৰায়েল বংশ, চোৱা, মই তোমালোকৰ বিৰুদ্ধে দূৰৰ পৰা এক জাতি আলিম; সিহঁত বলৱান জাতি; তুমি সেই জাতিৰ ভাষা নাজানা, বা সিহঁতৰ কথাও নুবুজা!
\v 16 সিহঁতৰ তুণ মুকলি মৈদামৰ নিচিনা, আৰু সিহঁতৰ আটাই লোক বীৰ।
\v 17 সিহঁতে তোমাৰ পো-জীবিলাকে খাব লগীয়া শস্য আৰু আহাৰ খাব; সিহঁতে তোমাৰ মেৰ আৰু গৰুৰ জাক খাব; সিহঁতে তোমাৰ দ্ৰাক্ষালতা আৰু ডিমৰু খাব; গড়েৰে আবৃত যি লগৰবোৰত তুমি বিশ্বাস কৰিছা, সিহংতে সেইবোৰক তৰোৱালেৰে গুড়ি কৰিব। 
\v 18 কিন্তু, যিহোৱাই কৈছে, সেই কালতো মই তোমালোকক নিঃশেষে সংহাৰ নকৰিম।
\p
\v 19 আৰু আমাৰ ঈশ্বৰ যিহোৱা আমালৈ এইবোৰ কিয় কৰিলে বুলি যেতিয়া তোমালোকে সোধিবা, তেতিয়া তুমি তেওঁবিলাকক কবা, তোমালোকে যেতিয়া মোক ত্যাগ কৰি তোমালোকৰ নিজ দেশত বিজাতীয় দেৱতাবোৰৰ বন্দীকাম কৰিলা, তেনেকৈ বিদেশত বিদেশীবোৰৰো বন্দীকাম কৰিবা। 

\p
\v 20 তোমালোকে যাকোবৰ বংশক এই কথা জনোৱা, আৰু যিহূদাৰ মাজত এই কথা প্ৰচাৰ কৰা, 
\v 21 যে, হে অজ্ঞান আৰু নিৰ্ব্বোধ জাতি, চকু থকাতো অন্ধ, আৰু কাণ থকাতো কলা যি তোমালোক, তোমালোকে এই কথা শুনা, যিহোৱাই কৈছে, যি জনাই চাৰস্থায়ী আদেশেৰে সাগৰৰ সীমা বালিৰে এনেকৈ স্থিৰ কৰিলে, যে, সি তাক পাৰ হব নোৱাৰে, আৰু তেওঁৰ ঢৌবোৰে আস্ফালন কৰিলেও, সেইবোৰে পৰাজয় কৰিব নোৱাৰে, আৰু গৰ্জ্জন কৰিলেও, তাক অতিক্ৰম কৰিব নোৱাৰে, 
\v 22 এনে জনা যি মই, মোকেই তোমালোকে ভয় নকৰিবা নে? মোৰেই আগত তোমালোকে নকঁপিবা নে?  
\v 23 কিন্তু এই জাতি অতিশয় অবশ আৰু বিদ্ৰোহীমনা, তেওঁবিলাকে বিদ্ৰোহ কৰি অবাটে গল। 
\v 24 যি জনাই বতৰত আগতীয়া আৰু শেষতীয়া এই দুয়ো বৰষুন দিয়ে, যি জনাই শস্য দোৱা নিৰূপিত সপ্তাস কেইটা আমাৰ নিমিত্তে ৰক্ষা কৰে, আমাৰ ঈশ্বৰ সেই যিহোৱাক আমি ভয় কৰোহঁক বুলি তেওঁবিলাকৰ মনত তেওঁবিলাকে নকয়।
\v 25 তোমালোকৰ অপৰাধে এইবোৰ আঁতৰালে, আৰু তোমালোকৰ পাপবোৰে তোমালোকৰ পৰা মঙ্গল আটক কৰিলে।
\v 26 কিয়নো মোৰ প্ৰজাবিলাকৰ মাজত দুষ্টলোক পোৱা যায়; চৰাই-মৰিয়াই খাপ দি থকাৰ দৰে সিহঁতে খাপ দি থকে; সিহঁতে ফান্দ পাতি মানুহকেই ধৰে।
\v 27 সজা যেনেকৈ চৰাইৰে পূৰ, সিহঁতৰ ঘৰ তেনেকৈ ছলেৰে পৰিপূৰ্ণ; এই নিমিত্তে সিহঁত বৰ লোক আৰু ধনী হল।
\v 28 সিহঁত ৰিষ্ট-পুষ্ট আৰু চিক্চিকীয়া, এনে কি, সিহঁতে দুষ্কৰ্ম্মত অতিৰিক্ত কৰে; সিহঁতে বিচাৰত প্ৰতিবাদ নকৰে, পিতৃহীনৰ কুশলৰ অৰ্থে সিহঁতে বিচাৰত প্ৰতিবাদ নকৰে, আৰু দৰিদ্ৰবিলাকৰ বিচাৰ নিস্পত্তি নকৰে।
\v 29 যিহোৱাই কৈছে, এইবোৰ কাৰ্য্যৰ নিমিত্তে মই জানো দণ্ড নিদিম? মোৰ প্ৰাণে জানো এনে জাতিৰ প্ৰতিকাৰ নাসাদিব?

\p
\v 30 দেশৰ মাজত এক আচৰিত আৰু নোম শিয়ৰি যোৱা ঘটনা ঘটিছে। 
\v 31 ভাববাদীবিলাকে মিছা ভাববাণী প্ৰচাৰ কৰে, আৰু পুৰোহিতবিলাকে তেওঁবিলাকৰ দ্বাৰাই চালিত হৈ শাসন কৰে, আৰু মোৰ প্ৰজাবিলাকে এনেকুৱা হোৱা ভাল পায়; কিন্তু ইয়াৰ অন্তত তোমালোকে কি কৰিবা?
\c 6
\s যিৰূচালেমৰ দুষ্টতাৰ কাৰণে তাৰ অৱৰোধ।
\p
\v 1 হে বিন্যামীনৰ সন্তানবিলাক, তোমালোকে যিৰূচালেমৰ মাজৰ পৰা ৰক্ষাৰ নিমিত্তে পলোৱা, আৰু তকোৱাত শিঙা বজোৱা, আৰু বৈত-হক্কেমত এক নিচান তোলা; কিয়নো উত্তৰ ফালৰ পৰা এক অমঙ্গল আৰু মহাসংহাৰে দেখা দিছে।
\v 2 সুন্দৰী আৰু আলসুৱা চিয়োন জীয়াৰীক মই সংহাৰ কৰিম।
\v 3 ভেড়া-ৰখীয়াবিলাকে নিজ নিজ জাক লগত লৈ তাইৰ ওচৰলৈ আহিব, সিহঁতে তাইৰ বিৰুদ্ধে চাৰিওফালে নিজ নিজ তম্বু তৰিব, আৰু প্ৰতিজনে নিজ নিজ ঠাইত চৰিব।
\v 4 তোমালোকে তাইৰ বিৰুদ্ধে যুদ্ধৰ আয়োজন কৰা। “আমি উঠি দুপৰীয়া যাত্ৰা কৰোহঁক। কি দুখৰ বিষয়! চোৱা, দিনৰ শেষ হৈছে, এনে কি, সন্ধ্যা বেলাৰ ছাঁ দীঘলীয়া হৈছে।
\v 5 আমি উঠি ৰাতি যাত্ৰা কৰি তাইৰ অট্ৰালিকাবোৰ নষ্ট কৰোহঁক।“ 
\v 6 কিয়নো বাহিনীবিলাকৰ যিহোৱাই কৈছে, তোমালোকে কাঠ কাটি যিৰূচালোমৰ অহিতে দ’ম বান্ধা; সেয়ে দণ্ড পাবলগীয়া নগৰী; তাৰ মাজত সম্পূৰ্ণ অত্যাচাৰ আছে।
\v 7 যেনকৈ ভুমুকে নিজৰ পানী উলিয়াই থাকে, তেনেকৈ তাই নিজৰ দুষ্টতা উলিয়াই থাকে; তাইৰ মাজত অত্যাচাৰ আৰু লুটৰ কথা শুনা যায়; নৰিয়া পৰা আৰু ঘা লগা সদায় মোৰ চকুত পৰে।
\v 8 হে যিৰূচালেম, সতৰ্ক হোৱা, নহলে মোৰ মন তোমাৰ পৰা নিলগত হব; নহলে মই তোমাক উচ্ছন্ন ঠাই আৰু নিবাসীহীন দেশ কৰিম।

\p
\v 9 বাহিনীবিলাকৰ যিহোৱাই এই কথা কৈছে, যে সিহঁতে দ্ৰাক্ষাফলৰ দৰে ইস্ৰায়েলৰ অৱশিষ্টখিনি সম্পূৰ্ণকৈ গোটাব; দ্ৰাক্ষাগুটি চপাওতা জনৰ নিচিনা তুমি বাৰে বাৰে পাচিলৈ হাত নিয়া। 
\v 10 তোমালোকে শুনিবৰ নিমিত্তে মই কাৰ আগত কম, আৰু সাক্ষ দিম? চোৱা, তেওঁবিলাকৰ কাণ অচুন্নৎ, তেওঁবিলাকে শুনিব নোৱাৰে; চোৱা, যিহোৱাৰ বাক্য তেওঁবিলাকৰ ধিক্কাৰৰ বিষয় হৈছে; তেওঁবিলাকে তাত একো সন্তুষ নাপায়। 
\v 11 এই হেতুকে মই যিহোৱাৰ ক্ৰোধেৰে পৰিপূৰ্ণ হৈছোঁ; মই তাক আটক কৰি ৰাখিবলৈ ক্লান্ত হৈছোঁ। আলিত শিশুবিলাকৰ ওপৰত, আৰু ডেকাবিলাকৰ সভাৰ ওপৰত তাক একেবাৰে ঢালি দিয়া; কিয়নো ভৰ্য্যাৰে সৈতে স্বমী, সম্পূৰ্ণ আয়ুসপ্ৰাপ্ত লোকৰ সৈতে বৃদ্ধ, সকলোকে ধৰা যাব।
\v 12 তেওঁবিলাকৰ ঘৰবোৰ, পথাৰবোৰ, আৰু তেওঁবিলাকৰ তিৰোতাবোৰে অন্যক দিয়া যাব; কাৰণ যিহোৱাই কৈছে, মই দেশনিবাসীবিলাকৰ বিৰুদ্ধে মোৰ হাত মেলিম।
\v 13 কিয়নো তেওঁবিলাকৰ সৰুৰ পৰা বৰলৈকে প্ৰতিজন লোভত আসক্ত, আৰু ভাববাদীৰ পৰা পুৰোহিতলৈকে প্ৰতিজনে প্ৰবঞ্চনা কাৰ্য্য কৰে। 
\v 14 যেতিয়া কোনো শান্তি নাই, তেতিয়া তেওঁবিলাকে শান্তি শান্তি বুলি কৈ মোৰ প্ৰজাবিলাকৰ ঘা সামান্যৰূপে সুস্থ কৰিলে।
\v 15 তেওঁবিলাকে ঘিণলগীয়া কাৰ্য্য কৰাত তেওঁবিলাকে লাজ পাওক ছাৰি মুখ বিবৰ্ণ কৰিবলৈ জনা নাই; সেই নিমিত্তে তেওঁবিলাক পতিত হোৱা লোকবিলাকৰ মাজত পতিত হব; যিহোৱাই কৈছে, মই তেওঁবিলাকক দণ্ড দিয়াৰ সময়ত তেওঁবিলাকে উজুটি খাই পৰিব।

\p
\v 16 যিহোৱাই এই কথা কৈছে, যে, তোমালোকে চাৰিআলিৰ মূৰত থিয় হৈ চোৱা, আৰু প্ৰাচীন পথবোৰৰ বিষয়ে সোধা, উত্তম পথ কোনটো? আৰু তাত চলা; তাতে তোমালোকৰ প্ৰাণত বিশ্ৰাম পাবা; কিন্তু তেওঁবিলাকে কলে, আমি তাত নচলোঁ। 
\v 17 শিঙাৰ শব্দলৈ কাণ পাতিবা বুলি কৈ, মই তোমালোকৰ ওপৰত প্ৰহৰীবোৰ নিযুক্ত কৰিলোঁ; কিন্তু তেওঁবিলাকে কলে, আমি নাপাতিম। 
\v 18 এই দেতুকে হে জাতিবিলাক, শুনা, হে মণ্ডলী, তেওঁবিলাকৰ অন্তৰত কি আছে, তাক বুজা। 
\v 19 হে পৃথিৱী, শুনা, চোৱা, মই এই জাতিৰ ওপৰত অমঙ্গল ঘটাম, তেওঁবিলাকৰ কল্পনাবোৰৰ ফল দিম; কিয়নো তেওঁবিলাকে মোৰ বাক্যলৈ কাণ দিয়া নাই, আৰু মোৰ ব্যৱস্থা অগ্ৰাহ্য কৰিলে।
\v 20 চিবাৰ পৰা মোৰ ওচৰলৈ কুন্দুৰু, আৰু দূৰ দেশৰ পৰা সুগন্ধি বচ কি অভিপ্ৰায়েৰে আহিছে? তোমালোকৰ হোম-বলিবোৰ গ্ৰহনীয় নহয়, নাইবা তোমালোকৰ মঙ্গলাৰ্থক বলি মোৰ সন্তোষজনক নহয়।
\v 21 এই হেতুকে যিহোৱাই এই কথা কৈছে, চোৱা, মই এই জাতিৰ আগত উজুটি খোৱা মূঢ়া থম; তাতে বাপেক আৰু পুতেকহঁতে একে সময়ত তাত উজুটি খাই পৰিব, ওচৰ-চুবুৰীয়া আৰু তাৰ বন্ধু বিনষ্ট হব।

\p
\v 22 যিহোৱাই এই কথা কৈছে, চোৱা, উত্তৰ দেশৰ পৰা এক জাতি আহিছে, পৃথিৱীৰ অন্তভাগৰ পৰা এক মহাজাতি উত্তেজিত হৈছে।
\v 23 সিহঁতে ধনু আৰু বৰছা ধৰে; সিহঁত নিষ্ঠূৰ আৰু দয়াহীন; সিহঁতৰ শব্দ সমুদ্ৰৰ গৰ্জ্জনৰ নিচিনা, আৰু সিহঁত ঘোঁৰাত উঠে; হে চিয়োন-জীয়াৰী, তোমাৰ বিৰুদ্ধে সিহঁত প্ৰতিজনে যুদ্ধাৰুৰ নিচিনাকৈ সাজু হৈ আছে।
\v 24 আমি সিহঁতৰ যশস্যা শুনিছোঁ, আমাৰ হাত দুৰ্ব্বল হল; যাতনাই, প্ৰসৱকিৰীণীৰ বেদনাৰ নিচিনা বেদনাই আমাক ধৰিছে।
\v 25 পথাৰলৈ নাযাবা, আৰু ৰাজআলিত অহা-যোৱা নকৰিবা; কিয়নো শত্ৰূ তৰোৱাল, চাৰিওফালে ত্ৰাস আছে।
\v 26 হে মোৰ জাতিস্বৰূপা জীয়াৰী, কঁকালত চট বান্ধা, আৰু ছাইত বাগৰা; একেটি পুত্ৰৰ মৃত্যুৰ নিমিত্তে শোক কৰাৰ দৰে শোক কৰা আৰু অত্যন্ত বিলাপ কৰা; কিয়নো বিনষ্ট কৰোঁতাই অকস্মাতে আমাক আক্ৰমণ কৰিব।
\v 27 মোৰ প্ৰজাবিলাকৰ পথ পৰীক্ষা কৰি জানিবৰ নিমিত্তে, মই তেওঁবিলাকৰ মাজত তোমাক পৰীক্ষক কৰি দুৰ্গস্বৰূপে স্থাপন কৰিলোঁ। 
\v 28 তেওঁবিলাক সকলোৱেই অতিশয় বিদ্ৰোহী আৰু পৰচৰ্চ্চাকাৰী; তেওঁবিলাক পিতল আৰু লোহাস্বৰূপ; তেওঁবিলাক সকলো দুৰাচাৰী।
\v 29 ভাতীয়ে বৰকৈ তাও দিছে; সীহ জুইত নষ্ট হৈছে; লোকে মিছাকয়ে খপি থাকিছে; কিয়নো ভাঁজস্বৰূপ দুষ্টবোৰক বাহিৰ কৰা নাযায়।
\v 30 যিহোৱাই তেওঁবিলাকক অগ্ৰাহ্য কৰা বাবে, মানুহে তেওঁলোকক পেলনীয়া ৰূপ বুলিব। 
\c 7 
\s লোকবিলাকৰ কু-আচৰণৰ কাৰণে কোৱা যিহোৱাৰ ক্ৰোধ-বাক্য।
\p
\v 1 যিহোৱা পৰা যিৰিমিয়ালৈ এই বাক্য আহিল, 
\v 2 বোলে, তুমি যিহোৱাৰ গৃহৰ বাহিৰত থিয় হৈ, তাত এই বাক্য প্ৰচাৰ কৰা আৰু কোৱা, যিহোৱাক প্ৰণিপাত কৰিবলৈ এই দুৱাৰবোৰত সোমোৱা হে যিহূদাৰ আটাই লোক, যিহোৱাৰ বাক্য শুনা।
\v 3 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, তোমালোকে তোমালোকৰ আচাৰ-ব্যৱহাৰ আৰু কাৰ্য্য শুধৰোৱা; তাতে মই তোমালোকক এই ঠাইত বাস কৰাম।
\v 4 এইবোৰ যিহোৱাৰ মন্দিৰ, যিহোৱাৰ মন্দিৰ, এই বুলি কোৱা কথাত তোমালোকে বিশ্বাস নকৰিবা; 
\v 5 কিয়নো যদি তোমালোকে নিজ নিজ আচাৰ-ব্যৱহাৰ আৰু কাৰ্য্য সম্পূৰ্ণকৈ শুধৰোঁৱা, যদি কোনো মানুহ আৰু তাৰ ওচৰ-চুবুৰীয়াৰ মাজত তোমালোকে ন্যায় বিচাৰ সম্পূৰ্ণকৈ সিদ্ধ কৰা,
\v 6 বিদেশী, পিতৃহীন আৰু বিধৱাক উপদ্ৰৱ নকৰা, আৰু এই ঠাইত নিৰ্দ্দোষীৰ ৰক্তপাত নকৰা, নাইবা তোমালোকৰ অপৰাধৰ নিমিত্তে ইতৰ দেৱতাবোৰৰ পাছত নচলা,
\v 7 তেন্তে মই এই ঠাইত তোমালোকৰ পূৰ্ব্ব–পুৰুষবিলাকক দিয়া এই দেশত তোমালোকক যুগে যুগে অনন্ত কাললৈকে বাস কৰাম।
\v 8 চোৱা, উপকাৰ কৰিব নোৱাৰা মিছা কথাত তোমালোকে বিশ্বাস কৰিছা,
\v 9 তোমালোকে চুৰ, নৰ-বধ, পৰস্ত্ৰীগমন, আৰু মিছা শপত খোৱা, বালৰ উদ্দেশ্যে ধূপ জ্বলাই, তোমালোকে নজনা ইতৰ দেৱতাবোৰৰ পাছত চলি, সেই সকলো ঘিণলগীয়া কাৰ্য্য কৰিবৰ নিমিত্তে,
\v 10 মোৰ নামেৰে প্ৰখ্যাত এই গৃহত সোমাই মোৰ আগত থিয় হৈ, আমি মুক্তি পালোঁ বুলি কবা নে?
\v 11 মোৰ নামেৰে প্ৰখ্যাত এই গৃহ তোমালোকৰ দৃষ্টিত ডকাইতৰ গুহা হল নে? যিহোৱাই কৈছে, চোৱা, মই, ময়েই তাক দেখিলোঁ। 

\p
\v 12 কিন্তু, পূৰ্ব্বে মই য’ত মোৰ নাম স্থাপন কৰিছিলোঁ, চীলোত থকা মোৰ সেই ঠাইলৈ তোমালোক যোৱা, আৰু মোৰ প্ৰজা ইস্ৰায়েলৰ দুষ্টতাৰ কাৰণে মই তাক যি কৰিছিলোঁ, তাক চোৱা।
\v 13 আৰু যিহোৱাই কৈছে, তোমালোকে এইবোৰ কাৰ্য্য কৰিলা, আৰু মই অতি ৰাতিপোৱাতে উঠি তোমালোকক কথা কলত তোমালোকে নুশুনিলা, আৰু মই মাতিলত তোমালোকে উত্তৰ নিদিলা; 
\v 14 এই হেতুকে মোৰ নামেৰে প্ৰখ্যাত, তোমালোকে বিশ্বাস কৰা এই গৃহক, তোমালোকক আৰু তোমালেকৰ পূৰ্ব্ব–পুৰুষবিলাকক মই দিয়া এই ঠাইক, মই চীলোক কৰাৰ দৰে কৰিম।
\v 15 আৰু তোমালোকৰ ভাইবিলাকক, এনে কি, ইফ্ৰয়িমৰ গোটেই বংশক যেনেকৈ দূৰ কৰি পেলালোঁ, তেনেকৈ তোমালোককো মোৰ সম্মুকৰ পৰা দূৰ কৰি পেলাম।

\p
\v 16 এই হেতুকে তুমি এই জাতিৰ নিমিত্তে প্ৰাৰ্থনা নকৰিবা, বা তেওঁবিলাকৰ নিমিত্তে নিবেদন কি, প্ৰাৰ্থনা  উৎসৰ্গ নকৰিবা, বা অনুৰোধ নকৰিবা; কিয়নো মই তোমাৰ কথা নুশুনিম।
\v 17 তেওঁবিলাকে যিহূদাৰ নগৰবোৰত আৰু যিৰূচালেমৰ আলিবোৰত যি কৰিছে, তাক জানো তুমি দেখা নাই? 
\v 18 মোক বেজাৰ দি আকাশৰ ৰাণীৰ উদ্দেশ্যে পিঠা বনাবলৈ আৰু ইতৰ দেৱতাবোৰৰ উদ্দেশ্যে পেয়-নৈবেদ্য উৎসৰ্গ কৰিবলৈ লৰাবিলাকে খৰি বোটলে, বাপেকহঁতে জুই জ্বলাই, আৰু তিৰোতাবোৰে মৈদা খচে। 
\v 19 যিহোৱাই কৈছে, তেওঁবিলাকে জানো মোকহে দুখ দিব? কিন্তু নিজৰ মুখ বিবৰ্ণ কৰিবলৈ জানো নিজৰ মনকেই বেজাৰ নিদিব?
\v 20 এই হেতুকে প্ৰভু যিহোৱাই এই কথা কৈছে, চোৱা, এই ঠাইৰ ওপৰত মানুহ, পশু, বাৰীৰ গছ, আৰু ভুমিৰ ফল, এই সকলোৰে মোৰ ক্ৰোধ আৰু কোপাগ্নি ঢলা যাব, আৰু সেয়ে দগ্ধ কৰিব, নুমাই নাযাব।

\p
\v 21 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, তোমালোকে তোমালোকৰ মঙ্গলাৰ্থক বলিৰ লগত হোম-বলি যোগ কৰা, আৰু মাংস খোৱা।
\v 22 কিয়নো যি দিনা মই তোমালোকৰ পূৰ্ব্ব-পুৰুষবিলাকক মিচৰ দেশৰ পৰা উলিয়াই আনিছিলোঁ, সেই দিনা মই হোম-বলি কি মঙ্গলাৰ্থক বলিৰ বিষয়ে কোৱা বা আজ্ঞা দিয়া নাছিলোঁ।
\v 23 কিন্তু তেওঁবিলাকক এই আজ্ঞাহে দিছিলোঁ, যে, তোমালোকে মোৰ বাক্য শুনা, তাতে মই তোমালোকৰ ঈশ্বৰ হম, আৰু তোমালোক মোৰ প্ৰজা হবা; আৰু যি পথত চলিবলৈ মই তোমালোকক আজ্ঞা কৰোঁ, তোমালোকৰ ভালৰ অৰ্থে তোমালোকে সেই পথত চলা।
\v 24 কিন্তু তেওঁবিলাকে নুশুনি কাণ নাপাতি নিজৰ মন্ত্ৰণা আৰু দুষ্ট মনৰ কঠিনতা অনুসাৰে চলিলে আৰু আগ নাবাঢ়ি পাছ হুহকিল। 
\v 25 তোমালোকৰ পূৰ্ব্ব-পুৰুষবিলাক মিচৰ দেশৰ পৰা ওলাই অহা দিনৰে পৰা আজিলৈকে, মই প্ৰতি প্ৰভাতে উঠি, সদায় মোৰ সকলো দাস ভাববাদিবিলাকক তোমালোকৰ ওচৰলৈ পঠাই আছোঁ। 
\v 26 তথাপি তেওঁবিলাকে মোৰ বাক্যলৈ মন নিদিলে, কি কাণো নাপাতিলে; কিন্তু নিজ নিজ ডিঙি ঠৰ কৰিলে, নিজৰ পূৰ্ব্ব–পুৰুষবিলাকত্কৈয়ো অধিক কু-আচৰণ কৰিলে।

\p
\v 27 তুমি তেওঁবিলাকক এই আটাইবোৰ কথা কবা, কিন্তু তেওঁবিলাকে তোমাৰ কথা নুশুনিব; আৰু তুমি তেওঁবিলাকক মাতিব, কিন্তু তেওঁবিলাকে তোমাক উত্তৰ নিদিব।
\v 28 তেতিয়া তুমি তেওঁবিলাকক কবা, এয়ে নিজ ঈশ্বৰ যিহোৱাৰ বাক্য নুশুনা বা শাস্তি গ্ৰহণ নকৰা জাতি; বিশ্বস্ততা নষ্ট হল, আৰু এওবিলাকৰ মুখৰ পৰা তাক দূৰ কৰা হল।

\p
\v 29 হে যিৰূচালেম তোমাৰ চুলি কাটি পেলাই দিয়া; আৰু গছ-শূন্য পৰ্ব্বতবোৰত উঠি বিলাপ কৰা; কিয়নো যিহোৱাই নিজ ক্ৰোধৰ পাত্ৰ এই বংশক অগ্ৰাহ্য কৰিলে, পৰিত্যাগ কৰিলে।
\v 30 কিয়নো, যিহোৱাই কৈছে, মোৰ সাক্ষাতে যি কুচ্ছিত, যিহূদাৰ সন্তানবিলাকে তাকেই কৰিলে; মোৰ নামেৰে প্ৰখ্যাত হোৱা গৃহটি অশুচি কৰিবৰ অৰ্থে তেওঁবিলাকে তাৰ ভিতৰত নিজৰ ঘিণলগীয়া বস্তুবোৰ ৰাখিলে।
\v 31 আৰু তেওঁবিলাকৰ পো-জীবিলাকক জুইত পুৰিবলৈ হিন্নোমৰ পুতেকৰ উপত্যকাত থকা তোফতৰ ওখ ঠাইবোৰ সাজিলে, ইয়াক মই আজ্ঞা কৰা নাছিলোঁ, আৰু মোৰ মনত উদয়ো হোৱা নাছিল।
\v 32 যিহোৱাই কৈছে, এই হেতুকে চোৱা, যি দিনা সেই ঠাই তোফত বা হিন্নোমৰ পুতেকৰ উপত্যকা বুলি প্ৰখ্যাত নহব, কিন্তু হত্যাৰ উপত্যকা বুলি প্ৰখ্যাত হব, এনে দিন আহিছে; কাৰণ সেইদিনা তোমালোকে তোফতত পুতিবলৈ ঠাই নোহোৱালৈকে তাত মৰা শৱ পুতি থাকিব।
\v 33 তাতে এই জাতিৰ শৱ আকাশৰ চৰাইৰ আৰু পৃথিৱীৰ জন্তুবোৰৰ আহাৰ হব, সেইবোৰক কোনেও ভয় নেদেখুৱাব।
\v 34 তেতিয়া মই যিহূদাৰ নগৰবোৰৰ পৰা আৰু যিৰূচালেমৰ আলিবোৰৰ পৰা উল্লাসৰ ধ্বনি, আনন্দৰ ধ্বনি আৰু দৰা-কন্যাৰ ধ্বনি লুপ্ত কৰিম; কিয়নো দেশ উচ্ছন্ন ঠাই হব।

\c 8
\p
\v 1 যহোৱাই কৈছে, সেই দিনা শত্ৰূ যিহূদাৰ ৰজাবিলাকৰ, তাৰ অধ্যক্ষবিলাকৰ, পুৰোহিতবিলাকৰ, ভাববাদীবিলাকৰ, আৰু যিৰূচালেম-নিবাসীবিলাকৰ হাড়বোৰ তেওঁবিলাকৰ মৈদামৰ পৰা উলিয়াব।
\v 2 তেওঁবিলাকে ভালপোৱা, সেৱা কৰা, পাছত চলা, বিচৰা, আৰু প্ৰণিপাত কৰা সূৰ্য্য চন্দ্ৰ আদি আকাশ-মণ্ডলৰ আটাই বাহিনীৰ আগত সিহঁতে সেই হাড়বোৰ মেলিব; সেইবোৰক গোটোৱা বা পাতা নহব, সেইবোৰ মাটিৰ ওপৰত সাৰস্বৰূপ হৈ থাকিব।
\v 3 বাহিনীবিলাকৰ যিহোৱাই কৈছে, মই যি যি ঠাইলৈ এই দুষ্ট গোষ্ঠীৰ অৱশিষ্ট ভাগ খেদিলোঁ, সেই সেই ঠাইত অৱশিষ্ট গোষ্ঠীৰ পক্ষে জীৱনত্কৈ মৃত্যু বাঞ্ছনীয় হব।
\v 4 তুমি তেওঁবিলাকক আৰু কবা, যিহোৱাই এই কথা কৈছে, মানুহ পৰি জানো পুনৰায় নুঠিব? বা অপথে গৈ জানো আকৌ উলটি নাহিব?
\v 5 তেন্তে কিয় যিৰূচালেমৰ এই জাতিয়ে বাট এৰি নিত্যে বিপথগামী হৈ থাকে? তেওঁবিলাকে প্ৰতাৰণাত লাগি থাকি উলটি আহিবলৈ অমান্তি হয়।
\v 6 মই কাণ পাতি শুনিলোঁ; তেওঁবিলাকে যথাৰ্থ কথা নকলে; মই কি কৰিলোঁ? এই বুলি কৈ কোনো মানুহে নিজ দুষ্টতাৰ নিমিত্তে খেদ নকৰে; যুদ্ধলৈ অতি বেগেৰে লৰ মাৰি যোৱা ঘোঁৰাৰ নিচিনাকৈ তেওঁবিলাক প্ৰতিজনে নিজ নিজ পথলৈ ঘুৰে।
\v 7 আকাশত ফুৰা হাড়গিলাই নিজৰ নিৰূপিত সময় বুজে, আৰু কপৌ, তেলটুপি আৰু বগলীয়ে নিজ নিজ অহাৰ কাল পালন কৰে; কিন্তু মোৰ প্ৰজাবিলাকে যিহোৱাৰ শাসন নাজানে।
\p
\v 8 আমি জ্ঞানী, আৰু যিহোৱাৰ ব্যৱস্থা আমাৰ লগত আছে; এই বুলি তোমালোকে কেনেকৈ কব পাৰা? কিন্তু চোৱা, লিখকবিলাকৰ মিছাকৈ লিখা লিখনীয়ে তাক মিছা কৰি পেলালে।
\v 9 জ্ঞানীবিলাকে লাজ পাইছে, তেওঁবিলাক ব্যাকুল হৈ ধৰা পৰিল; চোৱা, তেওঁবিলাকে যিহোৱাৰ বাক্য অগ্ৰাহ্য কৰিলে, তেন্তে তেওঁবিলাকৰ জ্ঞান কি ৰকমৰ?
\v 10 সেই নিমিত্তে মই তেওঁবিলাকৰ তিৰোতাবোৰ অন্যক দিম, আৰু আন আন অধিকাৰীবিলাকক তেওঁবিলাকৰ খেতিবোৰ দিম; কিয়নো সৰুৰ পৰা বৰলৈকে প্ৰতিজন লোভত আসক্ত, ভাববাদীৰ পৰা পুৰোহিতলৈকে প্ৰতিজনে প্ৰবঞ্ছনা কাৰ্য্য কৰে।
\v 11 যেতিয়া কোনো শান্তি নাই, তেতিয়া তেওঁবিলাকে শান্তি শান্তি বুলি কৈ মোৰ প্ৰজাবিলাকৰ ঘা সামান্যৰূপে সুস্থ কৰিলে।
\v 12 তেওঁবিলাকে ঘিণলগীয়া কাৰ্য্য কৰাত লাজ পাওক ছাৰি তেওঁবিলাকে মুখ বিবৰ্ণ কৰিবলৈকে জনা নাই; এই নিমিত্তে তেওঁবিলাক পতিত হোৱা লোকবিলাকৰ মাজত পতিত হব; যিহোৱাই কৈছে, মই তেওঁবিলাকক দণ্ড দিয়া সময়ত তেওঁবিলাকে উজুটি খায় পৰিব।
\v 13 যিহোৱাই কৈছে, মই তেওঁবিলাকক নিঃশেষে সংহাৰ কৰিম; দ্ৰাক্ষালতাত দ্ৰাক্ষাগুটি বা ডিমৰু গছত গুটি নাথাকিব, আৰু পাত জঁয় পৰিব, আৰু মই তেওঁবিলাকৰ নিমিত্তে আক্ৰমণকাৰীবিলাকক নিৰূপণ কৰিম।
\p
\v 14 “আমি কিয় বহি থাকোঁ? আহাঁ, আমি একে লগ হৈ গড়েৰে আবৃত নগৰত সোমাওঁ, আৰু তাত নিজম দি থাকোঁ, কিয়নো আমাৰ ঈশ্বৰে আমাৰ মুখ বন্ধ কৰিলে, আৰু বিহ গছৰ ৰস পান কৰালে, কাৰণ আমি যিহোৱাৰ বিৰুদ্ধে পাপ কৰিলোঁ।
\v 15 আমি শান্তিৰ আশা কৰিছিলোঁ, কিন্তু মঙ্গল নহল; আৰু সুস্থৰ সময়লৈ বাট চাইছিলোঁ, কিন্তু চোৱা, ত্ৰাস উপস্থিত।“
\v 16 দানৰ পৰা শত্ৰূ ঘোঁৰাবোৰৰ নাকৰ শব্দ শুনা গৈছে? তাৰ বলৱান ঘোঁৰাবোৰৰ ঢেক্ঢেকনিত গোটেই দেশ কঁপিছে; কিয়নো সিহঁতে আহি দেশ আৰু তাৰ মাজত থকা সকলো বস্তু, নগৰ, আৰু তাৰ নিবাসীবিলাকক গ্ৰাস কৰিছে।
\v 17 কিয়নো চোৱা, মই তোমালোকৰ মাজলৈ মন্ত্ৰ নমনা সৰ্প, কালসৰ্পবোৰ পঠাম; যিহোৱাই কৈছে, সেইবোৰে তোমালোকক দংশিব।
\s যিৰিমিয়াৰ বিলাপ-গীত।
\p
\v 18 অহ, মই দুখ-নিবাৰক শান্তনা পোৱা হলে, কেনে ভাল আছিল! মোৰ হৃদয় মোৰ অন্তৰত অতি দুৰ্ব্বল হৈছে।
\v 19 চোৱা, অতি দূৰ দেশৰ পৰা মোৰ জাতিস্বৰূপা জীয়াৰীৰ কাতৰোক্তিৰ স্বৰ শুনা গৈছে। যিহোৱা চিয়োনত নাই নে? তাৰ ৰজা তাৰ ভিতৰত নাই নে? তেওঁবিলাকে কটা প্ৰতিমা আৰু বিজাতীয় অসাৰ বস্তুবোৰৰ দ্বাৰাই মোক কিয় বেজাৰ দিছে?
\v 20 শস্য দোৱাৰ সময় অতীত হল, গুটি পৰিবৰ সময় শেষ হল, কিন্তু আমি পৰিত্ৰাণ পোৱা নাই।
\v 21 মোৰ জাতিস্বৰূপা জীয়াৰীৰ আঘাতৰ নিমিত্তে মই অতিশয় আঘাতিত হৈছোঁ, মই শোক কৰিছোঁ, বিচুৰ্ত্তি খাইছোঁ।
\v 22 গিলিয়দত জানো ঘা সুস্থ কৰা গছৰস নাই? বা তাত জানো চিকিৎসক নাই? তেন্তে মোৰ জাতিস্বৰূপা জীয়াৰীৰ ঘা কিয় সুস্থ হোৱা নাই?
\c 9
\p
\v 1 অহ, মোৰ জাতিস্বৰূপা জীয়াৰীৰ হত হোৱা বিলাকৰ নিমিত্তে দিনে ৰাতিয়ে কান্দিবলৈ, মোৰ মুৰ জলময়, আৰু মোৰ চকু দুটা চকু-লোৰ ভুমুকস্বৰূপ হোৱা হলে, কেনে ভাল আছিল!
\v 2 অহ, মোৰ জাতি এৰি তেওঁবিলাকৰ পৰা আঁতৰি যাবৰ নিমিত্তে, অৰণ্যত পথিকবিলাকৰ ৰাতি থকা ঠাই মোৰ হোৱা হলে কেনে ভাল আছিল! কিয়নো তেওঁবিলাক সকলোৱেই ব্যভিচাৰী, বিশ্বাস-ঘাতক লোকৰ সমাজ।
\v 3 আৰু তেওঁবিলাকে নিজৰ জিভাৰূপ ধনুত নিজৰ মিছাকথাস্বৰূপ বাণ জোৰে, আৰু দেশত পৰাক্ৰমী হয়, কিন্তু সত্যৰ নিমিত্তে নহয়; কিয়নো তেওঁবিলাকে এক দুষ্টতাৰ পৰা আন দুষ্টতালৈ আগ বাঢ়ি যায়, আৰু যিহোৱাই কৈছে, তেওঁবিলাকে মোক হলে নাজানে।
\v 4 তোমালোক প্ৰতিজনে নিজ নিজ ওচৰ-চুবুৰীয়াৰ বিষয়ে সাৱধান হোৱা, আৰু কোনো ভাইক বিশ্বাস নকৰিবা; কিয়নো প্ৰতিজন ভায়ে সম্পূৰ্ণকৈ ঠগায়, আৰু প্ৰতিজন চুবুৰীয়াই কথা চৰ্চ্চি ফুৰে।
\v 5 আৰু প্ৰতিজনে নিজ নিজ ওচৰ-চুবুৰীয়াক প্ৰবঞ্চনা কৰে, সত্য নহয়; তেওঁবিলাকে মিছা কথা কবলৈ নিজ নিজ জিভাক শিকালে; তেওঁবিলাকে অপৰাধ কৰি নিজকে নিজে ভাগৰ লগায়।
\v 6 তোমাৰ বসতিৰ ঠাই ছলৰ মাজত আছে; যিহোৱাই কৈছে, তেওঁবিলাকে ছলৰ কাৰণে মোক জানিবলৈ অমান্তি হয়।
\p
\v 7 এই হেতুকে বাহিনীবিলাকৰ যিহোৱাই এই কথা কৈছে, চোৱা, মই তেওঁবিলাকক গলাই পৰীক্ষা কৰিম; কিয়নো মোৰ জাতিস্বৰূপা জীয়াৰীৰ কাৰণে মই আন কি কৰিব পাৰোঁ?
\v 8 তেওঁবিলাকৰ জিভা প্ৰাণনাশক বাণস্বৰূপ, সেয়ে ছলৰ কথা কয়; তেওঁবিলাক প্ৰতিজনে মুখেৰে ওচৰ-চুবুৰীয়াৰ লগত শান্তিৰ কথা কয়, কিন্তু অন্তৰত তাৰ নিমিত্তে খাপ দি থাকে।
\v 9 যিহোৱাই কৈছে, মই তেওঁবিলাকক এইবোৰৰ কাৰণে দণ্ড নিদিম নে? মোৰ প্ৰাণে এনে জাতিৰ প্ৰতিকাৰ নাসাধিব নে?
\p
\v 10 মই পৰ্ব্বতবোৰৰ নিমিত্তে ক্ৰন্দন আৰু হাহাকাৰ কৰিম, আৰু অৰণ্যৰ চৰণীয়া ঠাইৰ নিমিত্তে বিলাপ কৰিম, কিয়নো সইবোৰৰ মাজেদি কোনেও যাব নোৱাৰাকৈ সেইবোৰ দগ্ধ হল, পশুৰ মাত তাত শুনা নাযায়, আকাশৰ চৰাইবোৰ আৰু পশুবোৰো পলাই গুচি গল।
\v 11 মই যিৰূচামক ভগ্নৰাশি, শিয়ালৰ বাসস্থান কৰিম; আৰু মই যিহূদাৰ নগৰবোৰ নিবাসী-শূন্য ধ্বংসস্থান কৰিম।
\p
\v 12 সেই সকলো বুজিব পৰা কোন জ্ঞানী লোক আছে? আৰু তাক প্ৰকাশ কৰিবৰ নিমিত্তে যিহোৱাই যাৰ আগত নিজ মুখে কৈছিল, এনে কোন মানুহ আছে? এই দেশৰ মাজেদি কোনেও যাব নোৱাৰাকৈ এয়ে কিয় বিনষ্ট আৰু মৰুভুমিৰ নিচিনা দগ্ধ হল?
\v 13 যিহোৱাই কৈছে, কাৰণ এই, মই তেওঁবিলাকৰ আগত স্থাপৰ কৰা মোৰ ব্যৱস্থা তেওঁবিলাকে ত্যাগ কৰিলে, আৰু মোৰ বাক্যলৈ কাণ নিদিলে, বা তাত নচলিলে;
\v 14 কিন্তু নিজ মনৰ কঠিনতা অনুসাৰে আৰু তেওঁবিলাকৰ পূৰ্ব্ব–পুৰুষবিলাকে তেওঁবিলাকক শিকোৱা বাল দেৱতাবোৰৰ পাছত চলিলে।
\v 15 এই হেতুকে ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, চোৱা, মই এই লোকবিলাকক নাগ্দানা ভোজন কৰাম, আৰু বিহ গছৰ ৰস পান কৰাম।
\v 16 তেওঁবিলাকে বা তেওঁবিলাকৰ পূৰ্ব্ব-পুৰুষবিলাকে নজনা জাতিবিলাকৰ মাজত মই তেওঁবিলাকক ছিন্ন-ভিন্ন কৰিম; আৰু মই তেওঁবিলাকক সংহাৰ নকৰোঁমানলৈকে, তেওঁবিলাকৰ পাছে পাছে তৰোৱাল পঠাম।
\p
\v 17 বাহিনীবিলাকৰ যিহোৱাই এই কথা কৈছে, তোমালোকে বিবেচনা কৰা; বিলাপ-কাৰিণীহঁতক মাতা, সিহঁত আহক; বিলাপ কৰাত নিণ তিৰোতাবিলকৰ ওচৰলৈ মানুহ পঠুৱা, সিহঁত আহক।
\v 18 চকু-লোত আমাৰ চকু উটি যাবৰ নিমিত্তে, আৰু আমাৰ চকুৰ পিৰঠিয়েদি বেগেৰে পানী ওলাবৰ নিমিত্তে সিহঁতে খৰকৈ আহি আমাৰ কাৰণে হাহাকাৰ কৰক।
\v 19 কিয়নো চিয়োনৰ পৰা হাহাকাৰ শব্দ শুনা গৈছে, আমি কেনে বিনষ্ট হলোঁ! আমি দেশ ত্যগ কৰা বাবে, সিহঁতে আমাৰ নিবাসবোৰ ভাঙি পেলোৱাৰ নিমিত্তে আমি অতি ব্যাকুল হলোঁ।
\v 20 তথাপি হে তিৰোতাবিলাক, যিহোৱাৰ বাক্য শুনা, আৰু তোমালোকৰ কাৰণে তেওঁৰ মুখৰ বাক্য গ্ৰহণ কৰক, আৰু তোমালোকে নিজ নিজ জীয়েৰাহঁতক হাহাকাৰ কৰিবলৈ শিক্ষা দিয়া, আৰু তোমালোক প্ৰতিজনীয়ে নিজ নিজ ওচৰ-চুবুৰীয়াক বিলাপ কৰিবলৈ শিকোৱা।
\v 21 কিয়নো মৃত্যুৱে বাহিৰত লৰাবিলাকক আৰু চকত ডেকাবিলাকক উচ্চন্ন কৰি, খিড়িকীয়েদি উঠি আমাৰ অট্ৰালিকাবোৰতো সোমাল।
\v 22 তুমি কোৱা, যিহোৱাই এইদৰে কৈছে, মানুহবিলাকৰ শৱ সাৰৰ নিচিনাকৈ, আৰু দাওঁতাৰ পাছত এৰি যোৱা মুঠিৰ নিচিনাকৈ পথাৰত পৰি থাকিব; কোনেও সেইবোৰ নোগোটাব।
\s যিহোৱা-বিষয়ক জ্ঞানৰ প্ৰধান্য আৰু দেৱপূজাৰ মূৰ্খতা।
\p
\v 23 যিহোৱাই এই কথা কৈছে, জ্ঞানীয়ে নিজ জ্ঞানত, বীৰে নিজ পৰাক্ৰমত, আৰু ধমীয়ে নিজ ধনত গৌৰৱ নকৰক;
\v 24 কিন্তু যি জনে গৌৰৱ কৰে, তেওঁ ইয়াতহে গৌৰৱ কৰে, যে, তেওঁ মোৰ বিষয়ে বুজে আৰু জানে, যে মই পৃথিৱীত দয়া, বিচাৰ আৰু ধাৰ্ম্মিকতা সিদ্ধ কৰোঁতা যিহোৱা; কিয়নো এইবোৰত মই সন্তুক পাওঁ, ইয়াক যিহোৱাই কৈছে।
\p
\v 25 যিহোৱাই কৈছে, চোৱা, এনে দিন আহিছে, যে, সেই দিনা মই চুন্নৎ হোৱাবিলাকক অচুন্নৎ বুলি দণ্ড দিম।
\v 26 মই মিচৰ, যিহূদা, ইদোম, অম্মোনৰ সন্তানবিাক, মোৱাৱ আৰু কুমৰ গুড়িত ডাঢ়ি-চুলি কটা অৰণ্য-নিবাসী লোকবিলাকক দণ্ড দিম; কিয়নো সেই আটাই জাতিবিলাক অচুন্নৎ, আৰু ইস্ৰায়েলৰ গোটেই বংশ হৃদয়ত অচুন্নৎ।
\c 10
\p
\v 1 হে ইস্ৰায়েল বংশ, যিহোৱাই তোমালোকক যি কথা কৈছে, তাক শুনা; 
\v 2 যিহোৱাই এইদৰে কৈছে, তোমালোকে জাতিবিলাকৰ ব্যৱহাৰ নিশিকিবা, আৰু আকাশ-মণ্ডলৰ নানা অদ্ভত লক্ষণ দেখি ব্যাকুল নহবা; কাৰণ জাতিবিলাকেহে সেইবোৰ দেখি ব্যাকুল হয়।
\v 3 কিয়নো জাতিবোৰৰ ৰীতি-নীতিবোৰ অসাৰ; কাৰণ এজন মানুহে কাঠনিৰ পৰা এডাল গছ কাটি উলিয়ায়; সেয়ে কুঠাৰেৰে কৰা মানুহৰ হাতৰ কাৰ্য্য হৈ উঠে।
\v 4 মানুহে তাক ৰূপ আৰু সোণেৰে অলংকৃত কৰে, আৰু সেয়ে নলৰিবৰ নিমিত্তে হাতুৰীৰে গজাৰ মাৰি তাক শকত কৰে।
\v 5 সেইবোৰ শিল্পকাৰে খাজুৰ গছৰ আকৃতিৰে কুন্দত কটা কাঠৰ নিচিনা, আৰু কথা নকয়; সেইবোৰক বৈ নিব লগীয়া হয়, কাৰণ সেইবোৰে খোজ কাঢ়িব নোৱাৰে।

\p
\v 6 হে যিহোৱা তোমাৰ তুল্য কোনো নাই; তুমি মহান, আৰু তোমাৰ নাম পৰাক্ৰমত মহৎ। 
\v 7 হে জাতিবিলাকৰ মহাৰাজ, তোমাক কোনে ভয় নকৰিব? কিয়নো সেয়ে তোমাৰেই উপযুক্ত। কাৰণ জাতিবোৰৰ সকলো জ্ঞানী লোকৰ মাজত, আৰু সিহঁতৰ সকলো ৰাজ্যৰ মাজত তোমাৰ তুল্য কোনো নাই।
\v 8 কিন্তু সিহঁত সম্পূৰ্ণকৈ পশুতুল্য আৰু নিৰ্ব্বোধ; মূৰ্ত্তিবোৰৰ শিক্ষা এডোখৰ কাঠ মাথোন।
\v 9 তৰ্চীচৰ পৰা শিল্পকাৰৰ আৰু সুণাৰিৰ হাতে কৰা পতা-ৰূপ আৰু উফজৰ পৰা সোণ অনা হয়; সেইবোৰৰ পৰিধান-বস্ত্ৰ নীল আৰু বেঙেনা বৰনীয়া সুতাৰে কৰা; সেই আটাইবোৰ নিপুণ মানুহৰ কাৰ্য্য।
\v 10 কিন্তু যিহোৱা সত্য ঈশ্বৰ, তেওঁ জীৱন্ত ঈশ্বৰ, আৰু অনন্তকাল স্থায়ী ৰজা; তেওঁৰ ক্ৰোধত পৃথিৱী কঁপে, আৰু জাতিবোৰে তেওঁৰ কোপ সহিব নোৱাৰে।

\p
\v 11 তোমালোকে সিহঁতক এই কথা কোৱা, যি দেৱতাবোৰে আকাশ-মণ্ডল স্ৰজন কৰা নাই, সেইবোৰ পৃথিৱীৰ পৰা, আকাশ-মণ্ডলৰ তলৰ পৰা উচ্ছন্ন হব।

\p
\v 12 তেওঁ নিজ শক্তিৰে, পৃথিৱী স্ৰজন কৰিলে, নিজ জ্ঞানেৰে জগত স্থাপন কৰিলে, আৰু নিজ বুদ্ধিৰে আকুশ-মণ্ডল বিস্তাৰ কৰিলে;
\v 13 তেওঁ মাত লগালে আকাশ-মণ্ডলৰ জলসমুহ কোলাহল হয়, আৰু তেওঁ পৃথিৱীৰ অন্ত ভাগৰ পৰা ভাপবোৰ তোলে; তেওঁ বৃষ্টিৰ নিমিত্তে বিজুলি স্ৰজে, আৰু নিজ ভঁৰালৰ পৰা বতাহ বাহিৰ কৰি আনে।
\v 14 প্ৰতিজন মানুহ পশুতুল্য আৰু জ্ঞান-শূন্য, প্ৰতিজন সোণাৰী আৰু কটা-প্ৰতিমাৰ দ্বাৰাই লজ্জিত হয়; কাৰণ তাৰ সাচত ঢলা মূৰ্ত্তি মিছা, সেইবোৰৰ ভিতৰত নিশ্বাস-প্ৰশ্বাস নাই।
\v 15 সেইবোৰ ভাপ আৰু প্ৰবঞ্চনাৰ কাৰ্য্য মাথোন; দণ্ডদিয়াৰ সময়ত সেইবোৰ বিনষ্ট হব।
\v 16 যাকোবৰ অংশ সেইবোৰৰ নিচিনা নহয়; কাৰণ তেওঁ সকলোৰে নিৰ্মাণকৰ্ত্তা; আৰু ইস্ৰায়েল তেওঁৰ আধিপত্যৰ ফৈদ; বাহিনীবিলাকৰ যিহোৱা তেওঁৰ নাম।

\s যিৰূচালেম-নিবাসীবিলাকলৈ ঘটিব লগা আপদ।
\p
\v 17 হে অৱৰুদ্ধ নগৰ-নিবাসিনী, মাটিৰ পৰা তোমাৰ বস্তু-বাহানি গোটাই লোৱা; 
\v 18 কিয়নো যিহোৱাই এই কথা কৈছে, চোৱা, মই এই সময়ত দেশ-নিবাসীবিলাকক ফিঙ্গাৰ শিলৰ নিচিনাকৈ দলিয়াই পেলাম, আৰু সিহঁতৰ মনত লগাকৈ সিহঁতক দুখ দিম।

\p
\v 19 হায় হায়, মই কেনে ভগ্ন হলোঁ! মোৰ ঘা অতি কষ্টদায়ক; তথাপি মই কলোঁ, এয়ে মোৰ ৰোগ, মই তাক সহিবই লাগে।
\v 20 মোৰ তম্বু নষ্ট হল, মোৰ সকলো ৰছী ছিগি গ’ল; মোৰ পোঁহত মোৰ পৰা গুচি গল, সিহঁত আৰু নাই; মোৰ তম্বু আকৌ তৰিবলৈ, আৰু মোৰ তম্বুৰ কাপোৰ তুলিবলৈ কোনো নাই।
\v 21 কিয়নো ৰখীয়াবিলাক পশু-তুল্য হল, আৰু তেওঁবিলাকে যিহোৱাৰ পৰামৰ্শ নললে; এই কাৰণে তেওঁবিলাকে মঙ্গল পোৱা নাই, তেওঁবিলাকৰ আটাই জাক গোট গোট হৈ গল।
\v 22 চোৱা, জনবৰ উঠিছে, আৰু যিহূদাৰ নগৰবোৰক ধ্বংসস্থান আৰু শিয়ালৰ বাসস্থান কৰিবলৈ উত্তৰ দিশৰ পৰা ভয়ানক কোলাহল হৈছে।

\p
\v 23 হে যিহোৱা, মই জানো যে, মানুহৰ গতি নিজ অধিকাৰত নাথাকে; নিজ খোজ স্থিৰ কৰিবলৈ খোজ চলাওঁতা জনাৰ শক্তি নাই।
\v 24 হে যিহোৱা, মোক কেৱল ন্যায়েৰে শুধৰোৱা, ক্ৰোধেৰে নহয়; নহলে, মোক গ্ৰাস কৰিব।
\v 25 যি জাতিবোৰে তোমাক নাজানে, আৰু যি গোষ্টিবোৰে তোমাৰ নামত প্ৰাৰ্থনা নকৰে, সিহঁৰ ওপৰত তোমাৰ ক্ৰোধ ঢালা; কিয়নো সিহঁতে যাকোবক গ্ৰাস কৰিলে, আৰু তাৰ বাসস্থান ধ্বংস কৰিলে।
\c 11
\s লোকবিলাকে নিয়মটি ভঙা, আৰু ভাববাদীলৈ কু-ব্যৱবাৰ কৰা।
\p
\v 1 যিৰিমিয়ালৈ যিহোৱাৰ পৰা এই বাক্য আহিল বোলে,
\v 2 তোমালোকে এই নিয়মটিৰ বাক্য শুনা, যিহূদাৰ লোকবিলাকক ও যিৰূচালেম-নিবাসীবিলাকক কোৱা; 
\v 3 তুমি তেওঁবিলাকক কোৱা, ইস্ৰয়েলৰ ঈশ্বৰ যিহোৱাই এইদৰে কৈছে, 
\v 4 আজি-কালিৰ গাখীৰ, মৌজোল বোৱা এই দেশ তোমালোকৰ পূৰ্ব্ব-পুৰুষবিলাকক দিবলৈ যি শপত কৰিছিলোঁ, মই সেই শপত সিদ্ধ কৰিবৰ নিমিত্তে, মোৰ বাক্য পালন কৰা, আৰু মই তোমালোকক দিয়া সকলো আজ্ঞা অনুসাৰে কাৰ্য্য কৰা, তাতে তোমালোকে মোৰ প্ৰজা হবা,
\v 5 আৰু মই তোমালোকৰ ঈশ্বৰ হম, এই বুলি কৈ, অগ্নি-কুণ্ডস্বৰূপ মিচৰ দেশৰ পৰা তেওঁবিলাকক উলিয়াই আনিবৰ দিনা তোমালোকৰ পূৰ্ব্ব-পুৰুষবিলাকক আজ্ঞা কৰা এই নিয়মটিৰ বাক্য যি মানুহে নুশুনে, সেই মানুহ অভিশপ্ত হওক।

\p
\v 6 আৰু যিহোৱাই মাক কলে, যিহূদাৰ নগৰবোৰত, আৰু যিৰূচালেমৰ আলিবোৰত এই সকলো বাক্য ঘোষণা কৰি কোৱা, তোমালোকে এই নিয়মটিৰ বাক্যলৈ কাণ দিয়া, আৰু ইয়াক পালন কৰা।
\v 7 কিয়নো মোৰ বাক্যলৈ কাণ দিয়া বুলি কৈ, মিচৰ দেশৰ পৰা তোমালোকৰ পূৰ্ব্ব–পুৰুষবিলাকক উলিয়াই আনিবৰ দিনা মই অতি যত্নেৰে সাক্ষ্য দিছিলোঁ, আৰু আজিলৈকে প্ৰত্যুষে উঠি সাক্ষ্য দি আছোঁ।
\v 8 তথাপি তেওঁবিলাকে পালন নকৰিলে, বা কাণ নাপাতিলে; কিন্তু তেওঁবিলাক প্ৰতিজনে নিজ নিজ দুষ্ট মনৰ কঠিনতা অনুসাৰে চলিলে; এই হেতুকে এই নিয়মটিৰ যিবোৰ বাক্য পালন কৰিবলৈ মই তেওঁবিলাকক আজ্ঞা দিছিলোঁ, কিন্তু তেওঁবিলাকে নকৰিলে, সেই আটাইবোৰ বাক্য মই তেওঁবিলাকৰ ওপৰত ঘটালোঁ।

\p
\v 9 পাছে যিহোৱাই মোক কলে, যিহূদাৰ লোকবিলাকক আৰু যিৰূচালেম-নিবাসীবিলাকৰ ভিতৰত চক্ৰান্ত পোৱা গৈছে।
\v 10 তেওঁবিলাকে মোৰ বাক্য শুনিবলৈ অস্বীকাৰ কৰা তেওঁবিলাকৰ পূৰ্ব্ব–পুৰুষবিলাকৰ অপৰাধবোৰলৈ ঘূৰিল, আৰু দেৱপূজা কৰিবলৈ ইতৰ দেৱতাবোৰৰ পাছত গল; ইস্ৰায়েল আৰু যিহূদা বংশই তেওঁবিলাকৰ পূৰ্ব্ব–পুৰুষবিলাকৰ লগত মই স্থাপন কৰা নিয়মটি ভাঙিলে।
\v 11 এই হেতুকে যিহোৱাই এইদৰে কৈছে, চোৱা, তেওঁবিলাকে সাৰিব নোৱাৰা অমঙ্গল মই তেওঁবিলাকলৈ ঘটাম; তেতিয়া তেওঁবিলাকে মোৰ আগত কাতৰোক্তি কৰিব, কিন্তু মই তেওঁবিলাকৰ কথা নুশুনিম।
\v 12 তেতিয়া যিহূদাৰ নগৰবোৰৰ লোকে আৰু যিৰোচালেম-নিবাসীবিলাকে গৈ, তেওঁবিলাকে ধূপ জ্বলোৱা দেৱতাবোৰৰ আগত কাতৰোক্তি কৰিব, কিন্তু সেইবোৰে তেওঁবিলাকৰ আপদৰ সময়ত তেওঁবিলাকক সমূলি ত্ৰাণ কৰিব নোৱাৰিব।
\v 13 কিয়নো হে যিহূদা, তোমাৰ নগৰ যিমান, তোমাৰ দেৱতা সিমান, আৰু যিৰূচালেমৰ আলি যিমান, লজ্জাজনক বস্তুৰ উদ্দেশ্যে, এনে কি, বালৰ নিমিত্তে ধূপ জ্বলাবলৈ তোমালোকে সিমান যজ্ঞ-বোদি স্থাপন কৰিলা।

\p
\v 14 এই হেতুকে তুমি এই জাতিৰ নিমিত্তে প্ৰাৰ্থনা নকৰিবা, বা তেওঁবিলাকৰ নিমিত্তে নিবাদন কি প্ৰাৰ্থনা উৎসৰ্গ নকৰিবা; কিয়নো তেওঁবিলাকে নিজৰ আপদৰ কাৰণে মোৰ আগত কাতৰোক্তি কৰা সময়ত মই নুশুনিম। 
\v 15 মোৰ গৃহত মোৰ প্ৰিয়াৰ কি কাৰ্য্য? কিয়নো তাই অনেক লোকে সৈতে ব্যভিচাৰ কৰিলে, আৰু তোমাৰ পৰা পৱিত্ৰ মাংস গল; যেতিয়া তুমি দুষ্কৰ্ম্ম কৰা, তেতিয়া তুমি উল্লাস কৰি থাকা।
\v 16 যিহোৱাই তোমাক “উত্তম ফলেৰে শোভিত কেঁচাপতীয়া জিতগছ” এই নাম দিলে; তেওঁ মহাকোলাহলৰ শব্দেৰে সৈতে তোমাৰ ওপৰত জুই জ্বলালে, আৰু তাৰ ডালবোৰ ভগ্ন হল।
\v 17 কিয়নো বালৰ উদ্দেশ্যে ধূপ জ্বলাই মোক বেজাৰ দিবৰ অৰ্থে যিহূদা আৰু ইস্ৰায়েল বংশই নিজৰ বিৰুদ্ধে যি দুষ্কৰ্ম্ম কৰিছিল, তাৰ কাৰণে তোমাক ৰোপণ কৰা বাহিনীবিলাকৰ যিহোৱাই তোমাৰ বিৰুদ্ধে অমঙ্গল প্ৰকাশ কৰিলে।

\p
\v 18 আৰু যিহোৱাই মোক তাৰ বিষয়ে জ্ঞান দিয়াত মই তাক জানিবলৈ পালোঁ; সেই সময়ত তুমি মোক তেওঁবিলাকৰ কাৰ্য্য বেখুৱালা।
\v 19 কিন্তু মই, বধ কৰিবলৈ নিয়া মৰমৰ ভেড়া পোৱালিৰ নিচিনা আছিলোঁ; আৰু ফলে সৈতে গছডাল কাটোহঁক, তাৰ নাম সোঁৱৰণ আৰু নহবৰ নিমিত্তে আমি জাতিবিলাকৰ দেশৰ পৰা তাক উচ্ছন্ন কৰোহঁক বুলি কৈ তেওঁবিলাকে যে মোৰ বিৰুদ্ধে কু-আলচ পাতিছিল, তাক মই জনা নাছিলোঁ।
\v 20 কিন্তু ধাৰ্ম্মিকতাৰে বিচাৰ কৰোঁতা, অন্তৰ আৰু হৃদয় পৰীক্ষা কৰোঁতা হে বাহিনীবিলাকৰ যিহোৱা, তেওঁবিলাকৰ ওপৰত তুমি সধা প্ৰতিকাৰ মোক দেখিবলৈ দিয়া; কিয়নো মই তোমাৰ আগতেই মোৰ গোচৰ সোধালোঁ।
\v 21 এই হেতুকে অনাথোতৰ লোকবিলাকৰ বিষয়ে যিহোৱাই এই কথা কৈছে, সিহঁতে তোমাৰ প্ৰাণ বিচাৰি কয়, যে, যিহোৱাৰ নামেৰে ভববাণী প্ৰচাৰ নকৰিবা, কৰিলে তুমি আমাৰ হাতত মৰা পৰিবা।
\v 22 এই হেতুকে বাবিনীবিলাকৰ যিহোৱাই এইদৰে কৈছে, চোৱা, মই সিহঁতক দণ্ড দিম, ডেকাবোৰ তৰোৱালত মৰিব, সিহঁতৰ পো-জীবোৰ আকালত মৰিব; 
\v 23 আৰু সিহঁতৰ কোনো অৱশিষ্ট নাথাকিব। কিয়নো মই অনাথোতৰ লোকবিলাকলৈ অমঙ্গল ঘটাম, এনে কি, তেওঁবিলাকক দণ্ড দিয়াৰ বছৰ উপস্থিত কৰিম।

\c 12
\s দুষ্টৰ উন্নতি। যিৰিমিয়াৰ দুখভোগ। দেশৰ বিনাশ। ইস্ৰায়েলৰ শত্ৰূৰ শেষ গতি।
\p
\v 1 হে যিহোৱা, তুমি ধাৰ্ম্মিক, তথাপি তোমাৰ লগত মোক প্ৰতিবাদ কৰিবলৈ দিয়া, বিচাৰৰ সম্পৰ্কে মোক তোমাৰ লগত কেৱল কথা কবলৈ দিয়া। দুষ্টবোৰৰ পথ কিয় উন্নত হয়? অতি বিশ্বাস-ঘাতকবোৰ কিয় শান্তিৰে থাকে? 
\v 2 তুমি সিহঁতক ৰোলা, এনে কি, সিহঁত শিপালে; সিহঁত বাঢ়িছে, এনে কি, ফলো ধৰিছে; তুমি সিহঁতৰ মুখৰ বাক্যত ওচৰ, কিন্তু সিহঁতৰ হৃদয়ৰ পৰা দূৰ।
\v 3 কিন্তু হে যিহোৱা, তুমি হলে মোক জানি আছা, মোক দেখিও আছা, আৰু তোমালৈ মোৰ মন কেনে, তাক পৰীক্ষাও কৰিছা; বধ কৰিবৰ নিমিত্তে উলিওৱা ভেড়াৰ নিচিনাকৈ সিহঁতক টানি উলিওৱা, আৰু হত্যা দিনৰ নিমিত্তে সিহঁতক পৃথক কৰি ৰাখা।
\v 4 কিমান দিন দেশে শোক কৰিব, আৰু সমস্ত দেশৰ তৃণ শুকাই থাকিব? নিবাসীবিলাকৰ দুষ্টতাৰ নিমিত্তে পশু আৰু পক্ষীবোৰ সংহাৰ হৈছে; কাৰণ, আমাৰ অন্তিম কাল কোনেও নেদেখিব বুলি তেওঁবিলাকে কৈছে।

\p
\v 5 তুমি পদাতিকবিলাকৰ লগত লৰ মাৰিলে, সিহঁতে যদি তোমাক ক্লান্ত কৰে, তেন্তে ঘঁৰাৰ লগত লৰ মাৰি কেনেকৈ জিকিবা? আৰু যদিও তুমি শান্তিৰ দেশত নিৰাপদে থাকা, তথাপি যৰ্দ্দনৰ শোভাস্বৰূপ অৰণ্যত কি কৰিবা?  
\v 6 কিয়নো তোমাৰ ভাইবিলাকে, তোমাৰ পিতৃ-বংশয়েই তোমালৈ বিশ্বাস-ঘাতকতা কৰিছে, এনে কি, সিহঁতেই তোমাক ধৰ ধৰ বুলি বৰকৈ চিঞৰিছে; সিহঁতে তোমাক ভাল কথা কলেও, সিহঁতৰ কথাত প্ৰত্যয় নকৰিবা।

\p
\v 7 মই মোৰ গৃহ ত্যাগ কৰিলোঁ, মোৰ আধিপত্য এৰি দিলোঁ; মই মোৰ প্ৰাণপ্ৰিয়াক শত্ৰূ হাতত শোধাই দিলোঁ।
\v 8 মোৰ পক্ষে মোৰ আধিপত্য কাঠনিত থকা সিংহৰ নিচিনা হল; সি মোৰ বিৰুদ্ধ গুজৰিছে, সেই নিমিত্তে মই তাক ঘিণ কৰিলোঁ।
\v 9 মোৰ আধিপত্য মোৰ নিমিত্তে ফুটুকা-ফুটুকী চৰাইৰ নিচিনা নহয় নে? তাৰ চাৰিওফালে সিংহক চৰাইবোৰ নাই নে? তোমালোকে যোৱা, মোৰ আদিপত্য ভোজন কৰিবলৈ বনৰীয়া পশু আটাইবোৰক গোটাই আনাগৈ।
\v 10 অনেক ভেড়া-ৰখীয়াই মোৰ দ্ৰাক্ষাবাৰী নষ্ট কৰিলে, মোৰ ভাগ ভৰিৰ তলত মোহাৰিলে, মোৰ সন্তুষজনক ভাগ ধ্বংস-অৰণ্য কৰিলে;
\v 11 সিহঁতে তাক উচ্ছন্ন ঠাই কৰিলে, সেয়ে ধ্বংস হৈ মোৰ আগত বিলাপ কৰিছে; সমুদায় দেশ উচ্ছন্ন হল, কাৰণ কোনেও মনোযোগ কৰা নাই।
\v 12 অৰণ্যত থকা গছশূন্য পৰ্ব্বতবোৰৰ ওপৰলৈকে ধ্বংসকাৰীবিলাক গল; কিয়নো যিহোৱাৰ তৰোৱালে এক সীমাৰ পৰা আন সীমালৈকে সকলোকে গ্ৰাস কৰিছে, কোনো প্ৰাণীৰ শান্তি নাই।
\v 13 তেওঁবিলাকে ঘেঁহু বৈ কাঁইট দালে; তেওবিলাকে দুখ কৰিও একো উপকাৰ নাপালে; তোমালোকে যিহোৱা প্ৰচণ্ড ক্ৰোধৰ কাৰণে নিজ নিজ ফলৰ বিষয়ে লজ্জিত হোৱা।

\p
\v 14 মই মোৰ প্ৰজা ইস্ৰায়েলক অধিকাৰ কৰোৱা অধিপত্যক স্পৰ্শ কৰা মোৰ আটাই দুষ্ট ওচৰ-চুবুৰীয়াৰ বিৰুদ্ধে যিহোৱাই এইদৰে কৈছে, চোৱা, মই সিহঁতৰ মাটিৰ পৰা সিহঁতক উঘালিম, আৰু সিহঁতৰ মাজৰ পৰা যিহূদা বংশকো উঘালিম।
\v 15 কিন্তু উঘলাৰ পাছত, মই পুনৰায় দয়া কৰিম, আৰু প্ৰতিজনক তাৰ আধিপত্যলৈ, আৰু তাৰ মাটিলৈ আনিম।
\v 16 এনেকৈ সিহঁতে মোৰ প্ৰজাবিলাকক বালৰ নামেৰে শপত খাবলৈ শিকাইছিল, তেনেকৈ যিহোৱাৰ জীৱনৰ শপত বুলি মোৰ নামেৰে শপত কৰিবলৈ মোৰ প্ৰজাবিলাকৰ পথ যদি সিহঁতে যত্নেৰে শিকে, তেন্তে মোৰ প্ৰজাবিলাকৰ মাজত সিহঁতক স্থাপন কৰা হব।
\v 17 যদি সিহঁতে নুশুনে, তেন্তে মই সেই জাতিক উঘালি পেলাম, আৰু উঘালি পেলাই তাক নষ্ট কৰিম, ইয়াক যিহোৱাই কৈছে।

\c 13
\s পোতা টঙালিৰ উপমা। যিহূদীবিলাকৰ অদম্য দুষ্টতা।
\p
\v 1 যিহোৱাই মোক এইদৰে কলে, তুমি গৈ শণৰ এগছ টঙালি কিনি তোমাৰ কঁকালত বান্ধা, তাক পানীত নিতিয়াবা। 
\v 2 তাতে মই যিহোৱাৰ বাক্য অনুসাৰে এগছ টঙালি কিনি মোৰ কঁকালত বান্ধিলোঁ।
\v 3 পাছে দ্ধিতীয়বাৰ যিহোৱাৰ বাক্য মোৰ ওচৰলৈ আহিল,
\v 4 বোলে, তুমি যি টঙালি কিনিলা, আৰু তোমাৰ কঁকালত আছে, তাক লোৱা, আৰু উঠি ফৰাতলৈ গৈ শিলৰ ফাটত তাক লুকুৱাই ৰাখা।
\v 5 তাতে মই যিহোৱাৰ আজ্ঞা অনুসাৰে গৈ ফৰাতৰ কাষত তাক লুকুৱাই ৰাখিলোঁ।
\v 6 তাতে বহু দিন গলত যিহোৱাই মোক কলে, তুমি ফৰাতলৈ যোৱা, আৰু মই তাত লুকুৱাই ৰাখিবলৈ তোমাক আজ্ঞা দিয়া টঙালিগছ তাৰ পৰা আনাগৈ।
\v 7 তেতিয়া মই ফৰাতলৈ গৈ, মই লুকুৱাই থোৱা ঠাইৰ পৰা টঙালিগছ খানি আনিলোঁ; কিন্তু চোৱা, সেই টঙালিগছ নষ্ট হল, কোনো কাৰ্য্যৰ যোগ্য নাছিল।

\p
\v 8 তেতিয়া যিহোৱাৰ বাক্য মোৰ ওচৰলৈ আহিল, বোলে, যিহোৱাই কৈছে, 
\v 9 এইদৰে মই যিহূদাৰ অহঙ্কাৰ আৰু যিৰূচালেমৰ মহাঅহঙ্কাৰ নষ্ট কৰিম।
\v 10 এই যি দুষ্ট জাতিয়ে মোৰ কথা শুনিবলৈ অমান্তি হৈ নিজ হৃদয়ৰ কঠিনতা অনুসাৰে চলে, আৰু ইতৰ দেৱতাবোৰক সেৱাপূজা আৰু সেইবোৰৰ আগত পিৰণিপাত কৰিবৰ অৰ্থে সেইবোৰৰ পাছত যায়, ইহঁত কোনো কাৰ্য্যৰ যোগ্য নোহোৱা এই টঙালিগছৰ নিচিনা হব; 
\v 11 কিয়নো যিহোৱাই কৈছে, মানুহৰ কঁকালত যেনেকৈ টঙালি লাগি থাকে, তেনেকৈ মই গোটেই ইস্ৰায়েল বংশক আৰু গোটেই যিহূদা বংশক মোৰ প্ৰজা, আৰু মোৰ কীৰ্ত্তি, প্ৰশংসা, আৰু ভুষণস্বৰূপ কৰিবৰ অৰ্থে নিজতে লগাই ৰাখিছিলোঁ; কিন্তু তেওঁবিলাকে নুশুনিলে। 

\p
\v 12 এই হেতুকে তুমি তেওঁবিলাকক এই কথা কবা, ইস্ৰায়েলৰ ঈশ্বৰ যিহোৱাই এইদৰে কৈছে, আটাইবোৰ মোট দ্ৰাক্ষাৰসেৰে পূৰ কৰা যাব; তাতে তেওঁবিলাকে তোমাক কব, প্ৰত্যেক মোট যে দ্ৰাক্ষাৰসেৰে পূৰ কৰা যাব, তাক জানো আমি ভালকৈ নাজানো।
\v 13 তেতিয়া তুমি তেওঁবিলাকক কবা, যিহোৱাই এই কথা কৈছে, চোৱা, মই এই দেশ-নিবাসী আটাইকে, এনে কি, দায়ুদৰ সিংহাসনত বহোঁতা ৰজাবিলাকক, পুৰোহিতবিলাকক, ভাববাদীবিলাকক, আৰু যিৰূচালেম নিবাসী সকলোকে দ্ৰাক্ষাৰসেৰে পূৰ কৰি মতোৱাল কৰিম।
\v 14 যিহোৱাই কৈছে, মই পৰস্পৰক, এনে কি, বাপেক-পুতেকহঁতক লগ লগাই খুন্দিয়া-খুন্দি কৰিম; মই যে তেওঁবিলাকক নষ্ট নকৰিবৰ মনেৰে তেওঁবিলাকক মৰম, দয়া, কি অনুগ্ৰহ কৰিম, এনে নহব।

\p
\v 15 তোমালোকে শুনা, কাণ দিয়া, অহঙ্কাৰ নকৰিবা; কিয়নো যিহোৱাই কথা কৈছে।
\v 16 তোমালোকৰ ঈশ্বৰ যিহোৱাই অন্ধকাৰ নৌ কৰোঁতেই, অন্ধকাৰময় পৰ্ব্বতত তোমাৰ ভৰি উজুটি নৌ খাওঁতোই, আৰু তোমালোকে পোহৰলৈ বাট চোৱাত তেওঁ তাক মৃত্যুচ্ছায়াত পৰিবৰ্ত্তন নৌ কৰোঁতেই, আৰু তাক ঘোৰ অন্ধকাৰ নৌ কৰোঁতেই তেওঁক গৌৰৱাম্বিত কৰা।
\v 17 কিন্তু তোমালোকে যদি তাক নুশুনা, তোমালোকৰ গৰ্ব্বৰ কাৰণে মোৰ মনে নিৰলে ক্ৰন্দ কৰিব, আৰু যিহোৱাৰ জাকক বন্দী কৰি নিয়াৰ নিমিত্তে মোৰ চকুৰ পৰা বহু পানী ওলাব, আৰু পানীৰে ধাৰ বব।

\p
\v 18 তুমি ৰজা আৰু ৰাজমাওক কোৱা, তোমালোক চাপৰত বহা; কিয়নো তোমালোকৰ শিৰোভুষণ, এনে কি, সুন্দৰ মুকুট খহি পৰিল।
\v 19 দক্ষিণ অঞ্চলৰ নগৰবোৰ বন্ধ হল, সেইবোৰ মেলিদিওঁতা কোনো নাই; গোটেই যিহূদাক দেশান্তৰলৈ নিয়া হল, তাৰ সকলো লোককে নিয়া হল।

\p
\v 20 তোমালোকে উত্তৰ দিশৰ পৰা অহা এই লোকবিলাকক চোৱা; তোমাক দিয়া সেই মেৰৰ জাকটি, তোমাৰ সুন্দৰ জাকটি ক’ত?
\v 21 তুমি নিজে নিজৰ বিপক্ষে তোমাৰ বন্ধুবিলাকক শিক্ষা দিয়াত, যেতিয়া তেওঁ তোমাৰ ওপৰত সেই বন্ধুবিলাকক মূৰব্বী পাতিব, তেতিয়া তুমি কি কবা? প্ৰসৱকাৰিণীৰ বেদনাৰ নিচিনাকৈ বেদনাই তোমাক নধৰিব নে? 
\v 22 যদি তুমি মনতে কোৱা, যে, মোৰ এনে দশা কিয় ঘটিল? তেন্তে শুনা, তোমাৰ অপৰাধ অধিক হোৱাত তোমাৰ বস্ত্ৰৰ আঁচল ওপৰলৈ তোলা হল, আৰু তোমাৰ ভৰিৰ গোৰোৱাত দুক দিয়া হল।
\v 23 কূচীয়া লোকে জানো নিজৰ ছাল, বা নাহৰফুটুকী বাঘে জানো নিজ গাৰ ফুটুকা-ফুটুকীবোৰ, সলনি কৰিব পাৰে? যদি পাৰে, তেন্তে কু-কৰ্ম্মত অভ্যাস থকা যি তোমালোক, তোমালোকেও সৎকৰ্ম্ম কৰা সম্ভৱ। 
\v 24 এই হেতুকে মই অৰণ্যৰ বতাহত উৰি যোৱা খেৰৰ নিচিনাকৈ তেওঁবিলাকক উৰুৱাই পেলাম।
\v 25 যিহোৱাই কৈছে, এয়ে তোমাৰ নিৰূপিত ভাগ, মই তোমাক জুখি দিয়া অংশ; কিয়নো তুমি মোক পাহৰিলা, আৰু মিছাত বিশ্বাস কৰিলা।
\v 26 সেই নিমিত্তে মইও তুমি পিন্ধা কাপোৰৰ আঁচলমুখৰ ওপৰলৈকে দাঙিম; তাতে তোমাৰ লাজৰ ঠাই দেখা যাব।
\v 27 চহৰৰ বাহিৰৰ পৰ্ব্বতত মই তোমাৰ ঘিণলগীয়া কাম, এনে কি, তোমাৰ ব্যভিচাৰকৰ্ম্ম, তোমাৰ ঢেক্ঢেকনি, আৰু বেশ্যাবৃত্তিৰ কু-কৰ্ম্ম দেখিলোঁ। হে যিৰূচালেম তুমি সন্তাপৰ পাত্ৰী, তুমি শুচি হবলৈ ইচ্ছা নকৰা; তুমি এনে অৱস্থাত আৰু কিমান দিন থাকিবা?

\c 14
\s অনাবৃষ্টিৰ বিষয়ে যিহোৱাৰ বাক্য়, আৰু ভাববাদীৰ নিবেদন।
\p
\v 1 অনাবৃষ্টিৰ বিষয়ে যিৰিমিয়ালৈ অহা যিহোৱাৰ বাক্য।
\v 2 যিহূদাই শোক কৰিছে, আৰু তাৰ বৰদুৱাৰ কেইখনে বিলাপ কৰিছে; তেওঁবিলাকে ক’লা কাপোৰ পিন্ধি মাটিত বহিছে, আৰু যিৰূচালেমৰ চিঞৰ ওপৰলৈ উঠিছে।
\v 3 তেওঁবিলাকৰ বৰ লোকবিলাকে নিজ নিজ অধিনৰ মানুহবোৰক পানীৰ নিমিত্তে পঠাইছে; সিহঁতে জলাধাৰবোৰৰ ওচৰলৈ গৈ পানী নাপাই শুদা পাত্ৰ লৈ উলটি আহিছে; সিহঁতে লাজ পাই মুখ বিবৰ্ণ কৰিছে, আৰু সিহঁতৰ মূৰ ঢাকিছে।
\v 4 দেশত বৃষ্টি নোহোৱাত মাটি টান হোৱা দেখি খেতিয়কবিলাকে লাজ পাই নিজ নিজ মূৰ ঢাকি ৰাখিছে।
\v 5 এনে কি, ঘাঁ নোহোৱাতে হৰিণীয়েও পথাৰত পোৱালি জগাই এৰি থৈ গৈছে।
\v 6 আৰু বনৰীয়া গাধবোৰে গছশূন্য পৰ্ব্বতত থিয় হৈ শিয়ালৰ দৰে বায়ুৰ নিমিত্তে হেঁপাই-ফোঁপাই ফুৰিছে; তৃণ নথকাত সিহঁতৰ চকু ক্ষীণাই গৈছে।

\p
\v 7 হে যিহোৱা, যদিও আমাৰ অপৰাধবোৰে আমাৰ অহিতে সাক্ষ্য দিছে, তথাপি তুমি নিজ নামলৈ চাই কাৰ্য্য কৰা; কিয়নো আমাৰ বিপথগমন অনেক আমি তোমাৰ বিৰুদ্ধে পাপ কৰিলোঁ।
\v 8 হে ইস্ৰায়েলৰ আশাভুমি, তাৰ সঙ্কটৰ কালৰ ত্ৰাণকৰ্ত্তা, তুমি কিয় দেশত প্ৰবাস কৰা মানুহৰ নিচিনা, আৰু ৰাতি থকা পথিকৰ নিচিনা?
\v 9 তুমি কিয় তধা লগা মানুহৰ নিচিনা, আৰু ত্ৰাণ কৰিবলৈ সমৰ্থ নথকা বীৰৰ নিচিনা? তথাপি হে যিহোৱা, তুমি আমাৰ মাজত আছা, আৰু আমি তোমাৰ নামেৰে প্ৰখ্যাত; আমাক ত্যাগ নকৰিবা।

\p
\v 10 যিহোৱাই এই জাতিৰ বিষয়ে এই কথা কৈছে, তোমালোকে সিমানকৈ ভ্ৰমণ কৰিবলৈ ভাল পায়, তেওঁবিলাকে নিজ নিজ ভৰি নাৰাখিলে; এই কাৰণে যিহোৱাই তেওঁবিলাকক গ্ৰহণ নকৰে; তেওঁ এটিয়া তেওঁবিলাকৰ অপৰাধ সোঁৱৰণ কৰিব, আৰু তেওঁবিলাকৰ পাপবোৰৰ কাৰণে তেওঁবিলাকক দণ্ড দিব।
\v 11 যিহোৱাই মোক আৰু কলে, তুমি এই জাতিৰ মঙ্গলৰ অৰ্থে প্ৰাৰ্থনা নকৰিবা।
\v 12 তেওঁবিলাকে লঘোন দিলেও মই তেওঁবিলাকৰ কাৰোক্তি নুশুনিম, আৰু তেওঁবিলাকে হোম ও নৈবদ্য উৎসৰ্গ কৰিলেও তেওঁবিলাকক গ্ৰহণ নকৰিম; কিন্তু তৰোৱাল, আকাল, আৰু মহামাৰীৰ দ্বাৰাই মই তেওঁবিলাকক সংহাৰ কৰিম।

\p
\v 13 তেতিয়া মই কলোঁ, হায় হায়, প্ৰভু যিহোৱা, চোৱা, ভাববাদীবিলাকে তেওঁবিলাকক কয়, “তোমালোকে তৰোৱাল নেদেখিবা, বা তোমালোকলৈ আকাৰ নঘটিব, কিন্তু মই এই ঠাইত তোমালোকক প্ৰকৃত শান্তি দিম।“
\v 14 তেতিয়া যিহোৱাই মোক কলে, সেই ভাববাদীবোৰে মিছাকৈয়ে মোৰ নাম কৰি ভাববাণী প্ৰচাৰ কৰে; মই সিহঁতক পঠোৱা, কি কোনো আজ্ঞা হিয়া নাই, নাইবা সিহঁতক কোনো কথা কোৱা নাই; সিহঁতে তোমালোকৰ আগত মিছা দৰ্শন, মঙ্গল চোৱা কথা, অসাৰ কথা, আৰু নিজ নিজ মনৰ প্ৰবঞ্চনামুলক ভাববাণী প্ৰচাৰ কৰে।
\v 15 এই হেতুকে যি ভাববাদীবোৰক মই পঠোৱা নাই, তথাপি তৰোৱাল আৰু আকাল এই দেশত নহব বুলি কৈ সিহঁতে মোৰ নামেৰে ভাববাণী প্ৰচাৰ কৰে, সেই ভাববাদীবোৰৰ বিষয়ে যিহোৱাই এই কথা কৈছে, তৰোৱাল আৰু আকালৰ দ্বাৰাই সেই ভাববাদীবোৰক সংহাৰ কৰা যাব। 
\v 16 আৰু সিহঁতে যি জাতিৰ আগত ভাববাণী প্ৰচাৰ কৰে, আকাল আৰু তৰোৱালৰ কাৰণে যিৰূচালেমৰ আলিত তেওঁবিলাকক পেলাই দিয়া যাব, আৰু তেওঁবিলাকক, তেওঁবিলাকৰ তিৰোতাবিলাকক, লৰা-ছোৱাৰীবিলাকক মৈদাম দিওঁতা কোনো নহব; কিয়নো মই তেওঁবিলাকৰ দুষ্টতাৰ ফল তেওঁবিলাকৰ ওপৰত ঢালি দিম।
\v 17 তুমি তেওঁবিলাকক এই কথা কোৱা, দিনে-ৰাতিয়ে মোৰ চকুৰ পৰা ধাৰেৰে পানী বৈ থাওক, নাথামক; কিয়নো মোৰ জাতিস্বৰূপা কুমাৰী জীয়াৰী মহা-আঘাতত, আৰু অত্যন্ত কষ্টদায়ক প্ৰহাৰত ভগ্ন হল।
\v 18 মই যদি ওলাই পথাৰলৈ যাওঁ, তেতিয়া তাত তৰোৱালেৰে হত হোৱা লোক দেখোঁ, আৰু যদি নগৰত সোমাওঁ, আৰু তাতো আকালত পীড়িত হোৱা মানুহ দেখোঁ; কিয়নো ভাববাদী আৰু পুৰোহিত দুয়ো দেশত ভ্ৰমি ফুৰে, একো নাজানে। 

\p
\v 19 তুমি যিহূদাক নিচেইকৈ অগ্ৰাহ্য কৰিলা নে? তোমাৰ মনে চিয়োনক ঘিণ কৰিলা নে? তুমি আমাক সুস্থ হব নোৱাৰাকৈ কিয় প্ৰহাৰ কৰিলা? আমি শান্তিলৈ বাট চালোঁ, কিন্তু কোনো মঙ্গল নাহিল, আৰু সুস্থ হবৰ সময়লৈ বাট চালোঁ, চোৱা ত্ৰাসহে।
\v 20 হে যিহোৱা, আমাৰ দুষ্টতা, আৰু আমাৰ পিতৃবিলাকৰ অপৰাধ আমি স্বীকাৰ কৰোঁ; কিয়নো আমি তোমাৰ বিৰুদ্ধে পাপ কৰিলোঁ।
\v 21 তুমি নিজ নামলৈ চাই আমাক ঘিণ নকৰিবা, নিজ গৌৰৱযুক্ত সিংহাসন অপমানিত নকৰিবা; সোঁৱৰণ কৰা, আমাৰ সৈতে স্থাপন কৰা তোমাৰ নিয়মটি নাভাঙিবা। 
\v 22 জাতিবিলাকৰ অসাৰ দেৱতাবোৰৰ মাজত বৃষ্টি দিব পৰা এনে কোন আছে? বা আকাশে জানো নিজ জল বৰ্ষাব পাৰে? হে আমাৰ ঈশ্বৰ যিহোৱা, তুমিয়েই জানো এই জনা নোহোৱা? এই হেতুকে আমি তোমালৈ বাট চাই থাকিম; কিয়নো তুমিয়েই এই সকলো উৎপাদক।

\c 15
\s আহিব লগা আপদ। ভাববাদীৰ বিলাপ, আৰু যিহোৱাৰ উত্তৰ।
\p
\v 1 তেতিয়া যিহোৱাই মোক কলে, যদিও মোচি আৰু চমূৱেল মোৰ আগত থিয় হয়, তথাপি মোৰ মন এই জাতিলৈ সদয় নহব; তুমি মোৰ আগৰ পৰা তেওঁবিলাকক বিদায় কৰা, তেওঁবিলাক ওলাই গুচি যাওক।  
\v 2 আৰু আমি ক’লৈ ওলাই যাম বুলি যেতিয়া তেওঁবিলাকে কব, তেতিয়া তুমি তেওঁবিলাকক কবা, যিহোৱাই এই কথা কৈছে, মৃত্যুলৈ নিৰূপিত লোক মৃত্যুলৈ, তৰোৱাললৈ নিৰূপিত লোক তৰোৱাললৈ, আকাললৈ লিৰূপিত লোক আকাললৈ, বন্দী-অৱস্থালৈ লিৰূপিত লোক বন্দী-অৱস্থালৈ ওলাই যাওক।
\v 3 আৰু যিহোৱাই কৈছে, মই তেওঁবিলাকক বধ কৰিবলৈ তৰোৱাল, ছিৰিবলৈ কুকুৰ, খাবলৈ আৰু বিনষ্ট কৰিবলৈ আকাশৰ পক্ষী আৰু পৃথিৱীৰ জন্তু, এই চাৰি বিধক মই তেওঁবিলাকৰ ওপৰত নিযুক্ত কৰিম।
\v 4 আৰু হিষ্কিয়াৰ পুত্ৰ যিহূদাৰ ৰজা মনচিয়ে যিৰূচালেমত কৰা কাৰ্য্যৰ কাৰণে, পৃথিৱীৰ আটাই ৰাজ্যৰ মাজত মই তেওঁবিলাকক ত্ৰাসৰ বিষয় কৰিম।

\p
\v 5 কিয়নো হে যিৰূচালেম, কোনে তোমাক দয়া কৰিব, আৰু তোমাৰ নিমিত্তে বিলাপ কৰিব? বা তোমাৰ মঙ্গল সুধিবলৈ কোনে এফলীয়া হৈ যাব?
\v 6 যিহোৱাই কৈছে, তুমি মোক ত্যাগ কৰিলা, তুমি পাছ হুঁহকি গলা; এই নিমিত্তে মই তোমাৰ অহিতে মোৰ হাত মেলি তোমাক নষ্ট কৰিলোঁ; মই ক্ষমা কৰি কৰি আমনি পাইছোঁ।
\v 7 মই তেওঁবিলাকক দেশৰ দুৱাৰবোৰত কুলাৰে জাৰিলোঁ; তেওঁবিলাকক সন্তানহীন কৰিলোঁ, মোৰ জাতিক বিনষ্ট কৰিলোঁ; তেওঁবিলাক নিজৰ পথৰ পৰা নুলটিল।
\v 8 মোৰ আগত তেওঁবিলাকৰ বিধৱাবিলাক সমুদ্ৰৰ বালিত্কৈয়ো অধিক হৈছে; মই তেওঁবিলাকৰ মাজৰ ডেকাবিলাকৰ মাকৰ বিৰুদ্ধে দুপৰবেলাত এজন সংহাৰক আনিলোঁ, তাইলৈ অকস্মাতে দুখ আৰু ত্ৰাস উপস্থিত কৰিলোঁ।
\v 9 সাত পুত্ৰ প্ৰসৱ কৰা জনীয়ে ক্ষীণাই প্ৰাণত্যা কৰিলে; দিন থাকোঁতেই তাইৰ বেলি মাৰ গল; তাই লাজ পাই বিবৰ্ণ হল; আৰু যিহোৱাই কৈছে, মই তেওঁবিলাকৰ অৱশিষ্ট ভাগক  শত্ৰূ আগত তৰোৱালত সমৰ্পণ কৰিম।

\p
\v 10 হায় হায়, হে মোৰ মাতৃ, সমস্ত পৃথিৱীত বিবাদ আৰু কন্দল কৰাকৈ তুমি মোক প্ৰসৱ কৰিলা! মই কাকো সুতলৈ ধাৰ দিয়া নাই,বা মোকো কোনেও সুতলৈ ধাৰ দিয়া নাই; তথাপি সকলোৱে মোক শাও দিয়ে।

\p
\v 11 যিহোৱাই কলে, মই নিশ্চয়ে তোমাক মঙ্গলৰ নিমিত্তে সবল কৰিম; নিশ্চয়ে সঙ্কটৰ কালত আৰু দুৰ্দ্দশাৰ সময়ত মই শত্ৰূ তোমাৰ আগত নিবেদন কৰাম।
\v 12 কোনো মানুহে জানো লোহা, এনে কি, উত্তৰ দেশীয় লোহা, আৰু পিতল ভাঙিব পাৰে? 
\v 13 মই তোমাৰ সম্পত্তি আৰু তোমাৰ বহুমুল্য বস্তু বিনামূল্যে লুটদ্ৰব্যস্বৰূপে দিম; এনে কি, তোমাৰ পাপ সমুহৰ কাৰণে তোমাৰ সীমাৰ সকলো ফালে তাক কৰিম।
\v 14 আৰু শত্ৰূৱে সৈতে তুমি নজনা দেশলৈ সেইবোৰ নিয়াম; কিয়নো মোৰ ক্ৰোধাগ্নি জ্বলিছে, সেয়ে তোমালোকৰ ওপৰত জ্বলি থাকিব।

\p
\v 15 হে যিহোৱা, তুমিয়েই জানি আছা; মোক সোঁৱৰণ কৰা, মোলৈ কৃপা দৃষ্টি কৰা, আৰু মোৰ অৰ্থে মোৰ তাড়ণাকাৰীৰ প্ৰতিকাৰ সাধা; তোমাৰ দীৰ্ঘ সহিষ্ণুতাত মোক বিনষ্ট হব নিদিবা; মই যে তোমাৰ নিমিত্তে অপমান সহন কৰিলোঁ, তাক তুমি মনত পৰা।
\v 16 মই তোমাৰ বাক্যবোৰ পোৱামাত্ৰকে অতি আগ্ৰহেৰে গ্ৰহণ কৰিলোঁ, আৰু তোমাৰ বাক্যবোৰ মোৰ পক্ষে মোৰ মনৰ আনন্দ আৰু উল্লাসজনক হল; কিয়নো হে বাহিনীবিলাকৰ ঈশ্বৰ যিহোৱা, মই তোমাৰ নামেৰে প্ৰখ্যাত।

\p
\v 17 মই আমোদকাৰীবিলাকৰ সভাত বহি উল্লাস কৰা নাই; তোমাৰ হাতৰ কাৰণে মই অকলেই বহোঁ, কিয়নো তুমি মোক ক্ৰোধেৰে পৰিপূৰ্ণ কৰিলা।
\v 18 মোৰ বেদনা কিয় চিৰকলীয়া? আৰু মোৰ ঘা কিয় সুস্থ হব নোৱাৰে? সেয়ে ভাল হব নোখোজে; তুমি জানো সচাকৈয়ে মোৰ আগত মিছা জুৰি আৰু অস্থায়ী জলস্বৰূপ হবা?

\p
\v 19 এই হেতুকে যিহোৱাই এইদৰে কৈছে, তুমি যদি উলটি আহাঁ, তেন্তে মোৰ আগত থিয় হব পৰাকৈ মই তোমাক আকৌ আনিম; আৰু যদি অধম বস্তুৰ মাজৰ পৰা ৰত্ন বাহিৰ কৰি লোৱা, তেন্তে মোৰ মুখস্বৰূপ হবা; তেওঁবিলাক তোমালৈ ঘুৰি আহিব, কিন্তু তুমি তেওঁবিলাকলৈ নুঘুৰিবা।
\v 20 মই এই জাতিৰ আগত তোমাক পিতলৰ দৃঢ় গড়স্বৰূপ কৰিম; তেওঁবিলাকে তোমাৰ বিৰুদ্ধে যুদ্ধ কৰিব, কিন্তু তোমাক পৰাজয় কৰিব নোৱাৰিব; কিয়নো, যিহোৱাই কৈছে, তোমাৰ ত্ৰাণ আৰু উদ্ধাৰৰ অৰ্থে মই তোমাৰ লগত আছোঁ।
\v 21 আৰু দুষ্টবোৰৰ হাতৰ পৰা মই তোমাক উদ্ধাৰ কৰিম, আৰু ভয়ানকবোৰৰ হাতৰ পৰা তোমাক মুক্তি কৰিম।
\c 16
\s যিহূদীবিলাকৰ পাপ আৰু ভাবী দুৰৱস্থা।
\p
\v 1 পুনৰায় যিহোৱাৰ বাক্য মোৰ ওচৰলৈ আহিল,
\v 2 বোলে, তুমি বিবাহ নকৰিবা, এই ঠাইত তোমাৰ পো-জী হব নালাগে।
\v 3 কিয়নো, এই ঠাইত ওপজা পো-জীৰ বিষয়ে, আৰু এই দেশত সিবিলাকক প্ৰসৱ কৰা মাকহঁতৰ, আৰু সিবিলাকক জন্ম দিয়া বাপেকহঁতৰ বিষয়ে যিহোৱাই এইদৰে কৈছে,
\v 4 তেওঁবিলাকে কষ্টদায়ক মৃত্যুত প্ৰাণত্যাগ কৰিব, আৰু তেওঁবিলাকৰ নিমিত্তে কোনেও বিলাপ নকৰিব, আৰু তেওঁবিলাকক মৈদাম দিয়া নাযাব; তেওঁবিলাক মাটিৰ ওপৰত সাৰৰ নিচিনাকৈ পৰি থাকিব, ‘তেওঁবিলাক তৰোৱাল ও আকালৰ দ্বাৰাই হত হব, আৰু তেওঁবিলাকৰ শৱ আকাশৰ চৰিইৰ আৰু পৃথিৱীৰ জন্তুৰ আহাৰ হব।
\p
\v 5 কিয়নো যিহোৱাই এইদৰে কৈছে, তুমি শোকৰ ঘৰত নোসোমাবা, তুমি বুকু ভুকুৱাবলৈ নাযাবা, আৰু তেওঁবিলাকৰ নিমিত্তে বিলাপ নকৰিবা; কাৰণ, যিহোৱাই কৈছে, মই এই জাতিৰ পৰা মোৰ শান্তি, এনে কি, দয়া আৰু অনুগ্ৰহ দূৰ কৰিলোঁ।
\v 6 এই দেশত থকা বৰ আৰু সৰু লোক মৰিব; তেওঁবিলাকক মৈদাম দিয়া নাযাব, আৰু তেওঁবিলাকৰ নিমিত্তে কোনেও বুকু নুভুকুৱাব, আৰু তেওঁবিলাকৰ নিমিত্তে কোনেও নিজ ঘা কাট-কুট নকৰিব, বা মূৰ নুখুৰাব।
\v 7 মানুহবোৰে মৃত লোকৰ নিমিত্তে তেওঁবিলাকক শান্তনা দবলৈ শোক কৰোতে তেওঁবিলাকক পিঠা নিবিলাব, নাইবা তেওঁবিলাকৰ বাপেক কি মাকৰ নিমিত্তে পান কৰিবলৈ মানুহবোৰে তেওঁবিলাকক শান্তনাদায়ক পান-পাত্ৰ নিদিব;
\v 8 তুমি তেওঁবিলাকৰ লগত ভোজন-পান কৰিবৰ অৰ্থে, তেওঁবিলাকৰ লগত বহিবলৈ ভোজৰ ঘৰত নোসোমাবা।
\v 9 কিয়নো ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, চোৱা, মই তোমালোকৰ চকুৰ আগতে আৰু তোমালোকৰ দিনতে এই ঠাইৰ পৰা উল্লাসৰ ধ্বনি, আনন্দৰ ধ্বনি, আৰু দৰা-কন্যাৰ ধ্বনি লুপ্ত কৰিম।
\p
\v 10 আৰু যেতিয়া তুমি এই জাতিৰ আগত এই সকলো কথা প্ৰচাৰ কৰিবা, আৰু তেওঁবিলাকে তোমাক কব, যে, যিহোৱাই আমাৰ বিৰুদ্ধে এই মহাবিপদৰ কথা কিয় কলে? বা আমাৰ অপৰাধ কি? আমি আমাৰ ঈশ্বৰ যিহোৱাৰ বিৰুদ্ধে কৰা আমাৰ পাপ কি?
\v 11 তেতিয়া তুমি তেওঁবিলাকক কবা, যিহোৱাই কৈছে, তোমালোকৰ পূৰ্ব্ব-পুৰুষবিলাকে মোক ত্যাগ কৰিলে, ইতৰ দেৱতাবোৰৰ পাছত চলিলে, সেইবোৰক সেৱাপূজা কৰিলে, আৰু সেইবোৰৰ আগত প্ৰণিপাত কৰিলে, কিন্তু মোক হলে ত্যাগ কৰিলে, মোৰ ব্যৱস্থা পালন নকৰিলে;
\v 12 আৰু তোমালোক হলে তোমালোকৰ পূৰ্ব্ব-পুৰুষবিলাকত্কৈয়ো অধিক কদাচৰণ কৰিছা, কিয়নো চোৱা, তোমালোক প্ৰতিজনে নিজ নিজ দুষ্ট মনৰ কঠিনতা অনুসাৰে চলি মোৰ কথাত কাণ নিদিয়া।
\v 13 এই হেতুকে তোমালোকৰ পূৰ্ব্ব–পুৰুষবিলাকে আৰু তোমালোকেও যি দেশ জনা নাই, এনে এক দেশলৈ মই এই দেশৰ পৰা তোমালোকক দূৰ কৰি দিম; সেই ঠাইত তোমালোকে দিনে-ৰাতিয়ে ইতৰ দেৱতাবোৰক সেৱাপূজা কৰিবা; কিয়নো মই তোমালোকক অনুগ্ৰহ নকৰিম।
\p
\v 14 তথাপি, যিহোৱাই কৈছে, চোৱা, এনে কোনো দিন আহিছে, যে, সেই দিনা লেকবিলাকে আৰু নকব, যে, যি জনাই ইস্ৰায়েলৰ সন্তানবিলাকক মিচৰ দেশৰ পৰা আনিলে, সেই যিহোৱাৰ জীৱনৰ শপত;
\v 15 কিন্তু এনেকৈ কব, যে, যি জনাই ইস্ৰায়েলৰ সন্তানবিলাকক উত্তৰ দেশৰ পৰা, আৰু যি যি দেশলৈ তেওঁবিলাকক খেদিছিল, সেই সকলো দেশৰ পৰা আনিলে, সেই যিহোৱাৰ জীৱনৰ শপত। মই তেওঁবিলাকৰ পূৰ্ব্ব-পুৰুষবিলাকক যি দেশ দিছিলোঁ, সেই দেশলৈ পুনৰায় তেওঁবিলাকক আনিম।
\p
\v 16 যিহোৱাই কৈছে, ছোৱা, মই অনেক মাছ-মৰিয়া অনাম, সিহঁতে মাছ ধৰাদি তেওঁবিলাকক ধৰিব; পাছে মই অনেক ব্যাধ অনাম, সিহঁতে চিকাৰ কৰি প্ৰত্যেক পৰ্ব্বত, প্ৰত্যেক গিৰি আৰু শিলবোৰৰ খোৰোঙৰ পৰা তেওঁবিলাকক উলিয়াব।
\v 17 কিয়নো তেওঁবিলাকৰ সকলো পথত মোৰ চকু আছে, তেওঁবিলাক মোৰ পৰা গুপুতে নাথাকিব, বা তেওঁবিলাকৰ অপৰাধ মোৰ দৃষ্টত অগোচৰ নহব।
\v 18 মই প্ৰথমে তেওঁবিলাকৰ অপৰাধ আৰু পাপৰ দুগুন প্ৰতিফল দিম; কিয়নো তেওঁবিলাকে নিজৰ ঘিণ লগীয়া বস্তুৰ শৱেৰে মোৰ দেশ অশুচি কৰিলে, আৰু তেওঁবিলাকৰ ঘৃণনীয় পদাৰ্থৰে মোৰ আধিপত্য পৰিপূৰ্ণ কৰিলে।
\p
\v 19 হে মোৰ বল, হে মোৰ কোঁঠ, আৰু সঙ্কটৰ কালৰ মোৰ আশ্ৰয় হে যিহোৱা, পৃথিৱীৰ অন্তৰ পৰা জাতিবিলাকে তোমাৰ ওচৰলৈ আহি কব, “আমাৰ পূৰ্ব্ব-পুৰুষবিলাকে মিছা, এনে কি অসাৰ আৰু অনুপকাৰী বস্তুৰ বাহিৰে একো অধিকাৰ কৰা নাই।
\v 20 যি ঈশ্বৰ নহয়, মানুহে নিজলৈ জানো এনে দেৱতাবোৰ সাজিব?
\p
\v 21 এই হেতুকে চোৱা, মই তেওঁবিলাকক জনাম, মোৰ হাত আৰু মোৰ পৰাক্ৰম তেওঁবিলাকক একেৰাহে জ্ঞাত কৰাম; তাতে মোৰ নাম হে যিহোৱা, তাক তেওঁবিলাকে জানিবলৈ পাব।
\c 17
\p
\v 1 যিহূদাৰ সন্তানবিলাকে ওখ পৰ্ব্বতবোৰৰ ওপৰত কেঁচাপতীয়া গছবোৰৰ গুৰিত তেওঁবিলাকৰ নিজ নিজ যজ্ঞ-বেদি, আৰু নিজ নিজ অচেৰা মূৰ্ত্তিক সঁৱৰণ কৰা সময়ত,
\v 2 যিহূদাৰ পাপ লোহাৰ লিখনী আৰু হীৰাৰ কাঁইটেৰে লিখা হৈছে, তাক তেওঁবিলাকৰ হৃদয়ৰূপ ফলিত আৰু তোমালোকৰ যজ্ঞ-বেদিৰ শিঙাত কটা হৈছে।
\v 3 দেশৰ মাজত থকা হে মোৰ পৰ্ব্বত, মই তোমাৰ সম্পত্তি আৰু সকলো বহুমুল্য বস্তু লুটদ্ৰব্যস্বৰূপে দিম, আৰু পাপৰ কাৰণে তোমাৰ সীমাৰ সকলো ফালে, তোমাৰ ওখ ঠাইবোৰকো লুটদ্ৰব্য কৰিম।
\v 4 আৰু তুমি নিজেই মই তোমাক দিয়া আধিপত্য এৰি যাবা, আৰু মই তোমাক, তুমি নজনা দেশত তোমাৰ শত্ৰূবোৰৰ বন্দীকাম কৰাম; কাৰণ তুমি মোৰ ক্ৰোধাগ্নি জ্বলালা, সেয়ে চিৰকাল জ্বলি থাকিব।

\p
\v 5 যিহোৱাই এইদৰে কৈছে, যি মানুহে মানুহত ভাৰসা ৰাখে, আৰু মৰ্ত্ত্যক নিজৰ বাহু জ্ঞান কৰে, আৰু যাৰ মন যিহোৱাৰ পৰা আঁতৰ হয়; তেওঁ সাপগ্ৰস্ত।
\v 6 কিয়নো তেওঁ অৰণ্যত থকা জাঁও গছৰ নিচিনা হব, আৰু মঙ্গল আহিলে তেওঁ গম নাপাব; কিন্তু তেওঁ অৰণ্যৰ খৰাং ঠাইত নিবাসী-শূন্য লোণা দেশত থাকিব।
\v 7 যি পুৰুষে যিহোৱাত নিৰ্ভৰ কৰে, আৰু যি জনাৰ বিশ্বাস-ভুমি যিহোৱা, সেই পুৰুষ ধন্য; 
\v 8 কিয়নো তেওঁ জলৰ দাঁতিত ৰোৱা, আৰু নদীৰ পাৰত বহু শিপা মেলা গছৰ নিচিনা হব; খৰ মাৰিলে সি ভয় নকৰিব, কিন্তু তাৰ পাত কেঁচাই থাকিব; আৰু অনা বৃষ্টিৰ বছৰতো তাৰ চিন্তা নহব, আৰু গুটি নলগাকৈ নাথাকিব।
\p
\v 9 মন সকলোতকৈ কপটময়, তাৰ ৰোগ সুস্থ কৰিব নোৱাৰি; কোনে তাক বুজিব পাৰে?
\v 10 মই যিহোৱাৰ প্ৰতিজন মানুহক তেওঁৰ নিজ নিজ আচাৰ-ব্যৱহাৰ অনুসাৰে, তেওঁৰ কাৰ্য্যৰ ফল অনুসাৰে প্ৰতিফল দিবলৈ মনৰ বিচাৰ আৰু মৰ্ম্ম পৰীক্ষা কৰোঁ।
\v 11 ন্যায়ৰূপে ধন নোগোটোৱা মানুহ, নিজে নজগোৱা আন পোৱালী গোটোৱা কইৰা চৰাইৰ নিচিনা; তাৰ আধা বয়সতে সেয়ে তাক এৰি যাব, আৰু শেষ কালত সি মূখ হৈ পৰিব।

\p
\v 12 আদিৰে পৰা উচ্চস্থানত স্থাপিত গৌৰৱাম্বিত সিংহাসন আমাৰ ধৰ্ম্মধাম-স্থান।
\v 13 ইস্ৰায়েলৰ আশা-ভুমি হে যিহোৱা, যিবোৰে তোমাক ত্যাগ কৰে, সিহঁত সকলোৱেই লজ্জিত হব; যিবোৰে মোৰ পৰা আঁতৰি যায় কিয়নো সিহঁতে জীৱিত জলৰ ভুমুকস্বৰূপ যিহোৱাক ত্যাগ কৰিলে। 
\v 14 হে যিহোৱা, মোক সুস্থ কৰা, তাতে মই সুস্থ হম; মোৰ ত্ৰাণ কৰা, তাতে মই পৰিত্ৰাণ পাম; কিয়নো তুমি মোৰ প্ৰশংসাৰ স্থল।
\v 15 চোৱা, সিহঁতে মোক কৈছে, যিহোৱাৰ বাক্য ক’ত? সেয়ে এতিয়া ঘটক। 
\v 16 মই হলে তোমাৰ পাছে পাছে ভে়ড়া-ৰখীয়া হবলৈ সততে বিমুখ হোৱা নাই, নাইবা দুখপূৰ্ণ দিনলৈ মই ইচ্ছা কৰা নাই, তাক তুমি জানি আছা; মোৰ ওঁঠৰ পৰা যি ওলাইছিল, সেয়ে তোমাৰ আগত আছিল।
\v 17 মোলৈ ত্ৰাসস্বৰূপ নহবা, বিপদৰ দিনত মোৰ আশ্ৰয় তুমিয়েই।
\v 18 মোৰ তাড়নাকাৰীহঁতে লাজ পাওক, কিন্তু মোক হলে লাজ পাবলৈ নিদিবা; সিহঁত হলে ব্যাকুল হওক, কিন্তু মোক হলে ব্যাকুল হবলৈ নিদিবা; সিহঁতৰেই ওপৰত বিপদৰ দিন ঘটোৱা, আৰু দুগুণ সংহাৰেৰে সিহঁতক সংহাৰ কৰা।

\s বিশ্ৰাম-বাৰ বিষয়ক যিহোৱাৰ বাক্য।
\p
\v 19 যহোৱাই মোক এই কথা কলে, যিহূদাৰ ৰজাবিলাক যি দুৱাৰেদি সোমায় আৰু ওলায়, তুমি গৈ সৰ্ব্বসাধাৰণ লোকবিলাকৰ সেই দুৱাৰত, আৰু যিৰূচালেমৰ সকলো দুৱাৰত থিয় হোৱা,
\v 20 আৰু তেওঁবিলাকক কোৱা, সেই দুৱাৰবোৰেদি সোমোৱা হে যিহূদাৰ ৰজাবিলাক, সমুদায় যিহূদা, আৰু যিৰূচালেম-নিবাসী আটাইবিলাক, তোমালোকে যিহোৱাৰ বাক্য শুনা।
\v 21 যিহোৱাই এইদৰে কৈছে, তোমালোক সাৱধান হোৱা; বিশ্ৰাম-বাৰে কোনো বোজা নববা, বা যিৰূচালেমৰ দুৱাৰেদি তাক ভিতৰলৈ নানিবা,
\v 22 আৰু বিশ্ৰাম-বাৰে নিজ নিজ ঘৰৰ পৰা কোনো বোজা বাহিৰ নকৰিবা, আৰু কোনো কাম নকৰিবা; কিন্তু মই তোমালোকৰ পূৰ্ব্ব-পুৰুষবিলাকক আজ্ঞা দিয়াৰ দৰে বিশ্ৰাম-বাৰ পৱিত্ৰ কৰা।
\v 23 (তেওঁবিলাকে সেই আজ্ঞা নুশুনিছিল, আৰু তালৈ কাণ নাপাতিছিল, কিন্তু নুশুনিবৰ নিমিত্তে আৰু শিক্ষা গ্ৰহণ নকৰিবৰ নিমিত্তে নিজ নিজ ডিঙি ঠৰ কৰিছিল।)

\p
\v 24 আৰু যিহোৱাই কৈছে, তোমালোকে যদি বিশ্ৰাম-বাৰে এই নগৰৰ দুৱাৰেদি কোনো বোজা ভিতৰলৈ নানিবলৈ, আৰু সেইদিনা কোনো কাম নকৰি বিশ্ৰাম-দিন পৱিত্ৰ কৰিবলৈ যত্নেৰে মোৰ বাক্যত মন দিয়া, 
\v 25 তেন্তে দায়ুদৰ সিংহাসন ওপৰত বহোঁতা ৰজাবিলাকে, আৰু প্ৰধান লোকবিলাকে ৰথত আৰু ঘোঁৰাত উঠি এই নগৰৰ দুৱাৰেদি সোমাব, তেওঁবিলাকৰ প্ৰধান লোকবিলাক, যিহূদাৰ লোক আৰু যিৰূচালেম-নিবাসীবিলাক সোমাব; আৰু এই নগৰ চিৰকাললৈকে থকিব।
\v 26 আৰু তেওঁবিলাকে যিহূদাৰ নগৰবোৰৰ পৰা, যিৰূচালেমৰ চাৰিওফালৰ অঞ্চল, বিন্যামীন প্ৰদেশ, নিম্ন-ভুমি, পৰ্ব্বতীয়া অঞ্চল আৰু দক্ষিণ অঞ্চলৰ পৰা হোম আদি বলি, নৈবেদ্য, আৰু ধুপ লৈ আহিব, আৰু তেওঁবিলাকে যিহোৱাৰ গৃহলৈ ধন্যবাদাৰ্থক বলি আনিব।
\v 27 কিন্তু যদি তোমালোকে বিশ্ৰাম-দিন পৱিত্ৰ কৰিবলৈ আৰু বিশ্ৰাম-বাৰে বোজা বৈ যিৰূচালেমৰ দুৱাৰেদি লোসোমাবলৈ দিয়া মোৰ আজ্ঞালৈ কাণ নিদিয়া, তেন্তে মই তাৰ দুৱাৰবোৰত অগ্নি জ্বলাম, সেয়ে যিৰূচালেমৰ অট্ৰালিকাবোৰৰ গ্ৰাস কৰিব,নুনুমাব।

\c 18
\s কুমাৰে নতুনকৈ কৰা পাত্ৰৰ উপমা।
\p
\v 1 যিহোৱাৰ পৰা যিৰিমিয়ালৈ এই বাক্য আহিল,
\v 2 বোলে, তুমি উঠি কুমাৰৰ ঘৰলৈ নামি যোৱা, আৰু তাত মই তোমাক মোৰ বাক্য শুনাম।
\v 3 তেতিয়া মই কুমাৰৰ ঘৰলৈ নামি গৈ দেখিলোঁ, সি তাৰ চাকত নিজৰ কাম কৰি আছে।
\v 4 আৰু সি মাটিৰে তৈয়াৰ কৰা পাত্ৰ তাৰ হাতত বেয়া হোৱা দেখি, সি তাক লৈ পুনৰায় নিজ ইচ্ছামতে আন এটা পাত্ৰ বনালে।

\p
\v 5 পাছে যিহেৱাৰ পৰা মোলৈ বাক্য আহিল, 
\v 6 বোলে, যিহোৱাই কৈছে, হে ইস্ৰায়েল বংশ, এই কুমাৰৰ নিচিনাকৈ তোমালোকৰ লগত মই জানো ব্যৱহাৰ কৰিব নোৱাৰোঁ? হে ইস্ৰায়েল-বংশ, চোৱা, যেনেকৈ কুমাৰৰ হাতত মাটি, তেনেকৈ মোৰ হাতত তোমালোক আছা।
\v 7 যি মুহুৰ্ত্ততে তুমি কোনো এক জাতি আৰু কোনো এক ৰাজ্যৰ বিষয়ে উঘলা, ভঙা, আৰু তাক বিনষ্ট কৰা কথা কওঁ, 
\v 8 মই কোৱা সেই জাতি যদি সেই মুহুৰ্ত্ততে তেওঁবিলাকৰ দুষ্টতাৰ পৰা ঘূৰে, তেন্তে মই তেওঁবিলাকলৈ কৰিব খোজা মঙ্গলৰ পৰা মন পালটাম।
\v 9 আৰু যি মুহুৰ্ত্ততে কোনো এক জাতি আৰু কোনো এক ৰাজ্যৰ বিষয়ে সজা আৰু ৰোৱা কথা কওঁ, 
\v 10 সেই মুহুৰ্ত্ততে যদি সেই জাতিয়ে মোৰ বাক্য পালন নকৰি মোৰ সাক্ষাতে কু-আচৰণ কৰে, তেন্তে মই তেওঁবিলাকলৈ কৰিব খোজা মঙ্গলৰ পৰা মন পালটাম।
\v 11 এই হেতুকে এতিয়া তুমি যিহূদাৰ লোকবিলাকক আৰু যিৰূচালেম-নিবাসীবিলাকক কোৱাগৈ, যিহোৱাই এইদৰে কৈছে, চোৱা, মই তোমালোকৰ বিৰুদ্ধে মঙ্গল-চিন্তা কৰিছোঁ; আৰু তোমালোকৰ অহিতে কল্পনা কৰিছোঁ; তোমালোক প্ৰতিজনে নিজ নিজ কু-পথৰ পৰা উলটা, নিজ নিজ পথ আৰু কাৰ্য্য শুধৰোৱা।
\v 12 কিন্তু তেওঁবিলাকে কয়, কি কাম আছে? কিয়নো আমি নিজ নিজ কল্পনা অনুসাৰে চলিম, আৰু প্ৰতিজনে নিজ নিজ দুষ্ট মনৰ কঠিনতা অনুসাৰে কাৰ্য্য কৰিম।
\p
\v 13 এই হেতুকে যিহোৱাই এইদৰে কৈছে, তোমালোকে এতিয়া জাতিবিলাকৰ মাজত সোধা, এনে কথা কোনে শুনিলে, কুমাৰী ইস্ৰায়েলে অতিশয় নোম শিয়ৰি যোৱা কাৰ্য্য কৰিলে।
\v 14 লিবানোনৰ হিমে জানো দেশৰ মাজত থকা এই পৰ্ব্বত্টো ত্যাগ কৰে? বা দূৰৰ পৰা বৈ অহা শীতল জলৰ জুৰি জানো শুকায়?
\v 15 কিয়নো মোৰ প্ৰজাবিলাকে মোক পাহৰিলে, তেওঁবিলাকে অসাৰ দেৱতাবোৰৰ উদ্দেশ্যে ধুপ জ্বলালে; আৰু তেওঁবিলাকৰ দেশ আচৰিতৰ আৰু সদায় ইচ্ ইচ্ কৰাৰ বিষয় কৰিবৰ নিমিত্তে, 
\v 16 নবন্ধা পথ সৰু সৰু বাটত ফুৰাবলৈ সেইবোৰে তেওঁবিলাকৰ বাটত, প্ৰাচীন পথত উজুটি খুৱালে; যি কোনোৱে সেই দেশেদি যাব, তেওঁ আচৰিত হৈ নিজৰ মূৰ জুকাৰিব।
\v 17 মই পূব ফালৰ বতাহৰ নিচিনাকৈ শত্ৰূবোৰৰ আগত তেওঁবিলাকক চিন্ন-ভিন্ন কৰিম; তেওঁবিলাকৰ সঙ্কটৰ কালত মই তেওঁবিলাকক মুখ নেদেখুৱাই পিঠি দেখুৱাম।

\p
\v 18 তেতিয়া তেওঁবিলাকে কলে, আহাঁ, আমি যিৰিমিয়াৰ অহিতে কু-মন্ত্ৰণা কৰোঁহক; কিয়নো পুৰোহিতৰ পৰা ব্যৱস্থা, জ্ঞানীবিলাকৰ পৰা মন্ত্ৰণা, আৰু ভাববাদীৰ পৰা বাক্য লুপ্ত নহব; আহাঁ, আমি জিভাৰে তাক প্ৰহাৰ কৰোঁ, তাৰ বাক্যৰ কোনোটোতো মন নিদিওঁ।

\p
\v 19 হে যিহোৱা, মোলৈ মন দিয়া, আৰু মোৰ বিপক্ষবোৰৰ কথা শুনা।
\v 20 উপকাৰৰ সলনি জানো অপকাৰ কৰা যাব? কিয়নো সিহঁতে মোৰ প্ৰানলৈ গাঁত খানিলে; মই সিহঁতৰ পক্ষে হিত কথা কৈ সিহঁতৰ পৰা তোমাৰ ক্ৰোধ থমাবলৈ, তোমাৰ আগত কেনেকৈ থিয় হৈছিলোঁ, তাক সোঁৱৰণ কৰা।
\v 21 এই হেতুকে তুমি সিহঁতৰ সন্তানবোৰক দুৰ্ভিক্ষত সমৰ্পণ কৰা, আৰু সিহঁতক তৰোৱালৰ হাতত শোধাই দিয়া; সিহঁতৰ তিৰোতাবোৰ পুত্ৰহীনা আৰু বিধৱা হওক, সিহঁতৰ পুৰুষবোৰ মহামাৰীত মৰক, আৰু সিহঁতৰ ডেকাবোৰ যুদ্ধত তৰোৱালৰ দ্বাৰাই হত হওক।
\v 22 তুমি সিহঁতলৈ অকস্মাতে সৈন্য এদল আনিলে সিহঁতৰ ঘৰবোৰৰ পৰা এটি চিঞৰ শুনা যাওক; কিয়নো সিহঁতে মোক ধৰিবলৈ এটা গাঁত খানিলে, আৰু মোৰ ভৰিলৈ ফান্দ পাতিলে!
\v 23 তথাপি হে যিহোৱা, মোক বধ কৰাবলৈ মোৰ অহিতে কৰা সিহঁতৰ সকলো মন্ত্ৰণা তুমি জানি আছা, তুমি সিহঁতৰ অপৰাধ ক্ষমা নকৰিবা, নাইবা সিহঁতৰ পাপ তোমাৰ দৃষ্টিৰ পৰা মচি নেপেলাবা; কিন্তু সিহঁতক তোমাৰ আগত উজুটি খুৱাই পেলোৱা হওক, তুমি নিজ ক্ৰোধৰ সময়ত সিহঁতলৈ কাৰ্য্য কৰা।
\c 19
\s ভগা পাত্ৰৰ উপমা। যিৰিমিয়াৰ দুখ-ভোগ।
\p
\v 1 যিহোৱাই এই কথা কলে, তুমি গৈ কুমাৰৰ এটা টেকেলি কিনা, আৰু প্ৰজাবিলাকৰ জনচাৰেক ও পুৰোহিতবিলাকৰ জনচাৰেক বৃদ্ধ লোকক লগত লৈ,
\v 2 খোলা-কটি পৰি থকা দুৱাৰৰ সোমোৱা ঠাইৰ ওচৰত থকা হিন্নোমৰ পুতেকৰ উপত্যকালৈ ওলাই যোৱা, আৰু মই তোমাক বাক্য কম, তাত এই বাক্য প্ৰচাৰ কৰিবা;
\v 3 আৰু কবা, হে যিহূদাৰ ৰজাবিলাক, হে যিৰূচালেম-নিবাসীবিলাক, যিহোৱাৰ বাক্য শুনা, ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, চোৱা, মই ঠাইলৈ অমঙ্গল ঘটাম; যেয়ে তাক শুনিব, তাৰেই নোম শিয়ৰি উঠিব। 
\v 4 তেওঁবিলাকে মোক ত্যাগ কৰিলে, এই ঠাই বিজাতীয় ঠাই কৰিলে, আৰু তেওঁবিলাক, তেওঁবিলাকৰ পূৰ্ব্ব–পুৰুষবিলাক, আৰু যিহূদাৰ ৰজাবিলাকে নজনা ইতৰ দোৱতাবোৰৰ উদ্দেশ্যে এই ঠাইত ধূপ জ্বলালে, আৰু নিৰ্দ্দোষী লোকবিলাকৰ তেজেৰে এই ঠাই পৰিপূৰ্ণ কৰিলে;
\v 5 তেওঁবিলাকে বালৰ উদ্দেশ্যে হোম-বলিস্বৰূপে নিজ নিজ পুতেকবিলাকক জুইত পুৰিবলৈ, বালৰ নিমিত্তে ওখ ঠাইবোৰ সাজিলে, ইয়াক মই আজ্ঞা কৰা নাছিলোঁ, কোৱা নাছিলোঁ, বা মোৰ মনত উদয়ো হোৱা নাছিল।
\v 6 এই কাৰণে যিহোৱাই কৈছে, চোৱা, যি দিনা এই ঠাই তোফৎ, বা হিন্নোমৰ পুতেকৰ উপত্যকা বুলি আৰু প্ৰখ্যাত হব, এনে দিন আহিছে।
\v 7 আৰু মই এই ঠাইত যিহূদাৰ আৰু যিৰূচালেমৰ মন্ত্ৰণা ব্যৰ্থ কৰিম, আৰু শত্ৰূবোৰৰ আগত তৰোৱালৰ দ্বাৰাই, আৰু তেওঁবিলাকৰ প্ৰাণ লবলৈ বিচাৰি ফুৰাবোৰৰ হাতৰ দ্বাৰাই তেওঁবিলাকক পতিত কৰাম, আৰু তেওঁবিলাকৰ শৱ আকাশৰ চৰাইবোৰক, আৰু পৃথিৱীত ফুৰা জন্তুবোৰক খাবলৈ দিম। 
\v 8 আৰু মই এই নগৰ বিস্ময় মনাৰ আৰু ইচ্ ইচ্ কৰাৰ বিষয় কৰিম; যি কোনোৱে তাৰ ওচৰেদি যাব, তেওঁ বিস্ময় মানিব, আৰু তালৈ ঘটা আটাই উৎপাত দেখি ইচ্ ইচ্ কৰিব।
\v 9 আৰু নগৰ অৱৰোধ কৰা সময়ত, শত্ৰূবোৰৰ, আৰু প্ৰাণ লবলৈ বিচাৰি ফুৰাবোৰৰ দ্বাৰাই ঘটা সঙ্কটৰ কালত, মই তেওঁবিলাকক নিজ নিজ পো-জীৰ মাংস ভোজন, আৰু তেওঁবিলাকে নিজ নিজ বন্ধুৰ মাংস খাব।

\p
\v 10 পাছে তোমাৰ লগত যোৱা পুৰুষবিলাকৰ আগতে তুমি সেই টেকেলিতো ভঙি পেলাবা, 
\v 11 আৰু তেওঁবিলাকক কবা, বাহিনীবিলাকৰ যিহোৱাই এইদৰে কৈছে, কুমাৰৰ যি পাত্ৰ ভাঙিলে পুনৰায় বনাব নোৱাৰে, এনে পাত্ৰ ভঙাৰ দৰে মই এই জাতি আৰু এই নগৰ ভাঙি পেলাম; তাতে তোফতত পুতিবলৈ ঠাই নোহোৱালৈকে তেওঁবিলাকে তাত মৰা শৱ পুতি থাকিব।
\v 12 যিহোৱাই কৈছে, মই এই ঠাইলৈ, আৰু ইয়াৰ নিবাসীবিলাকলৈ এইদৰে কৰিম, এনে কি, মই এই নগৰ তোফতৰ নিচিনা কৰিম।
\v 13 তাতে যৰূচালেমৰ আৰু যিহূদাৰ ৰজাবিলাকৰ অশুচি কৰা ঘৰবোৰ, এনে কি, যি ঘৰবোৰৰ চালত তেওঁবিলাকে আকাশ-মণ্ডলৰ বাহিনীবিলাকৰ উদ্দেশ্যে ধূপ জ্বলায়, আৰু ইতৰ দেৱতাবোৰৰ উদ্দেশ্যে পেয় নৈবেদ্য ঢালে, সেই ঘৰবোৰ তোফতৰ ঠাইৰ নিচিনা হব।

\p
\v 14 পাছে যিহোৱাই যিৰিমিয়াক ভাববাণী প্ৰচাৰ কৰিবৰ অৰ্থে যি তোফতলৈ পঠাইছিল, তাৰ পৰা তেওঁ আহি যিহোৱাৰ গৃহৰ চোতালত থিয় হৈ আটাই লোকবিলাকক কলে,
\v 15 ইস্ৰায়েলৰ ঈশ্বৰ বাবিনীবিলাকৰ যিহোৱাই এই কথা কৈছে, চোৱা, মই এই নগৰ আৰু তাৰ সকলো উপনগৰৰ ওপৰত, তাৰ বিৰুদ্ধে মই কোৱা সকলো উমঙ্গল ঘটাম; কাৰণ, মোৰ বাক্য নুশুনিবৰ নিমিত্তে তেওঁবিলাকে নিজ নিজ ডিঙি ঠৰ কৰিলে।

\c 20
\p
\v 1 যিহোৱাৰ গৃহৰ প্ৰধান অধ্যক্ষ ইম্মেৰৰ পুতেক পুৰোহিত পচহুৰে যিৰিমিয়াৰ এইবোৰ ভাববাণী প্ৰচাৰ কৰা শুনিলত, 
\v 2 তেওঁ যিৰিমিয়া ভাববাদীক প্ৰহাৰ কৰি, যিহোৱাৰ গৃহত থকা ওপৰ-দুৱাৰৰ কুন্দাত বন্ধ কৰি ৰাখিলে।
\v 3 পাছদিনা পচহুৰে যিৰিমিয়াক কুন্দৰ পৰা মুকলি কৰি উলিয়াই আনিলত, যিৰিমিয়াই তেওঁক কলে, যিহোৱাই তোমাৰ নাম পচহুৰ ৰখা নাই, কিন্তু মাগোৰ-মিছাবীব (চাৰিএফালে ত্ৰাস) ৰাখিলে।
\v 4 কিয়নো যহোৱাই এই কথা কৈছে, চোৱ, মই তোমাৰ পক্ষে, আৰু তোমাৰ আটাই বন্ধুৰ পক্ষে তোমাক ত্ৰাসৰ বিষয় কৰিম; কিয়নো তেওঁবিলাক শত্ৰূবোৰৰ তৰোৱালত পতিত হব, আৰু তুমি তাক নিজ চকুৰে দেখিবা; আৰু মই গোটেই যিহূদাক বাবিলৰ ৰজাৰ হাতত সমৰ্পণ কৰিম; তেওঁ তেওঁবিলাকক বন্দী কৰি বাবিললৈ নিব, আৰু তৰোৱালেৰে কাটিব।
\v 5 ইয়াত বাজে মই এই নগৰৰ সকলো সম্পত্তি, আৰু তাৰ আটাই পৰিশ্ৰমৰ ফল, আৰু আটাই বহুমুল্য বস্তু, এনে কি, যিহূদাৰ ৰজাবিলাকৰ সমস্থ ভঁৰালৰ উত্তম দ্ৰব্য তেওঁবিলাকৰ শত্ৰূবোৰৰ হাতত সমৰ্পণ কৰিম; সিহঁতে সেইবোৰ লুট কৰি বাবিললৈ লৈ যাব। 
\v 6 আৰু হে পচহুৰ, তুমি আৰু তোমাৰ গৃহবাসী সকলোৱেই বন্দী-অৱস্থালৈ যাব, আৰু তুমি বাবিললৈ গৈ তাত মৰিবা; আৰু তাত তোমাক, আৰু তুমি যিবিলাকৰ আগত মিছাকৈ ভাববাণী প্ৰচাৰ কৰিছিলা, তোমাৰ সেই সকলো বন্ধুক পোতা যাব।

\p
\v 7 হে যিহোৱা, তুমি মোৰ প্ৰবৃত্তি জন্মোৱাত্হে মোৰ প্ৰবৃত্তি জন্মিল; তুমি মোতকৈ বলৱান, এই নিমিত্তে তুমি মোক বলে পাৰিলা; মই ওৰে দিনটো হাঁহিয়াতৰ বিষয় হৈছোঁ, সকলোৱে মোক ঠাট্ৰা কৰে।
\v 8 কিয়নো মই যিমানবাৰ কথা কওঁ, সিমানবাৰ মই চিঞৰোঁ, মই অত্যাচাৰ আৰু অপহৰণ বুলি চিঞৰোঁ; কাৰণ যিহোৱা বাক্য মোৰ পক্ষে ওৰে দিনটো নিন্দা আৰু উপহাসৰ কাৰণ হৈছে।
\v 9 আৰু যদি মই কওঁ, যে, মই তেওঁৰ উল্লেখ নকৰোঁ, বা তেওঁৰ নামেৰে আৰু নকওঁ, তেনেহলে মোৰ হাড়বোৰত বন্ধ কৰা জ্বলি থকা জুই যেন মোৰ অন্তৰত লাগে; মই সহি সহি ক্লান্ত হলোঁ, সহি আৰু থকিব নোৱাৰোঁ।
\v 10 কিয়নো অনেকে দুৰ্ণাম কৰা মই শুনিলোঁ; চাৰিওফালে ত্ৰাস। “তোমালোকে তাৰ বিৰুদ্ধ কথা কোৱা, আৰু আমিও তাৰ বিৰুদ্ধে কথা কম;” মই উজুটি খাবলৈ বাট চাই থকা মোৰ সকলো বন্ধু কয়, “কিজানি তাক ভুলুৱা যাব, তাতে আমি তাক বলে পাৰিম, আমি তাৰ ওপৰত প্ৰতিকাৰ সাধিম।“ 
\v 11 কিন্তু যিহোৱা ভয়ানক বীৰৰ নিচিনাকৈ মোৰ সঙ্গত থাকে; সেই নিমিত্তে মোৰ তাড়নাকাৰীহঁতে উজুটি খাব, আৰু কৃতকাৰ্য্য নহব; সিহঁতে জ্ঞানেৰে সৈতে ব্যৱহাৰ নকৰাত সিহঁতে অতিশয় লাজ পাব; সেই অপমান কেতিয়াও পাহৰা নাযাব, চিৰকাললৈকে থাকিব।
\v 12 কিন্তু ধাৰ্ম্মিকক পৰীক্ষা তৰোঁতা, মৰ্ম্ম আৰু হৃদয় দেখোঁতা হে বাহিনীবিলকৰ যিহোৱা, সিহঁতৰ ওপৰত তেওঁবিলাকে সধা প্ৰতিকাৰ তুমি মোক দেখিবলৈ দিয়া; কিয়নো তোমাৰ আগতহে মোৰ গোচৰ সমৰ্পণ কৰিলোঁ।
\v 13 তোমালোকে যিহোৱাৰ উদ্দেশ্যে গান কৰা, যিহোৱাৰ প্ৰশংসা কৰা; কাৰণ তেওঁ দুৰাচাৰীবোৰৰ হাতৰ পৰা দৰিদ্ৰ লোকৰ প্ৰাণ উদ্ধাৰ কৰিলে।
\p
\v 14 মই যি দিনা জন্মিছিলোঁ, সেই দিন অভিশপ্ত হওক; মোৰ মাতৃয়ে যি দিনা মোক প্ৰসৱ কৰিছিল, সেই দিন আশীৰ্ব্বাদহীন হওক। 
\v 15 তোমাৰ পুত্ৰ সন্তান জন্মিল বুলি যি মানুহে মোৰ পিতৃক সম্বাদ দি আনন্দ কৰিছিল, সিও অভিশপ্ত হওক।
\v 16 সেই মানুহ, যিহোৱাই ক্ষমা নকৰি উৎপাত কৰা নগৰ কেইখনৰ নিচিনা হওক; সি ৰাতিপোৱা চিঞৰ আৰু দুপৰ বেলা উচ্চ-ধ্বনি শুনক।
\v 17 কাৰণ সি গৰ্ব্বতে মোক মাৰি নেপোলে; তাকে কৰা হলে, মোৰ মাতৃয়েই মোৰ মৈদাম হলহেতেন, আৰু তেওঁৰ গৰ্ভ সদায় ভাৰী হৈ থাকিলহেতেন।
\v 18 মোৰ দিন লাজেৰে অন্ত হবৰ নিমিত্তে, পৰিশ্ৰম আৰু শোক দেখিবলৈ মই কিয় গৰ্ভৰ পৰা বাহিৰ হলোঁ?
\c 21
\s চিদিকিয়াৰ নিবেদন, আৰু যিহোৱাই তেওঁক উত্তৰ দিয়া।
\p
\v 1 “মিনতি কৰোঁ, তুমি আমাৰ নিমিত্তে যিহোৱাৰ আগত সোধা; কিয়নো বাবিলৰ ৰজা নবুখদৰেচৰে আমাৰ বিৰুদ্ধে যুদ্ধ কৰিছে; তেওঁ আমাৰ ওচৰৰ পৰা গুচি যাবৰ নিমিত্তে কিজানি যিহোৱাই নিজৰ সকলো আচৰিত কাৰ্য্য অনুসাৰে আমালৈ ব্যৱহাৰ কৰিব।“ 
\v 2 এই বুলি কবলৈ চিদিকিয়া ৰজাই মল্কিয়াৰ পুত্ৰ পচহুৰক, আৰু মাচেয়া পুত্ৰ চফনিয়া পুৰোহিতক যিৰিমিয়াৰ ওচৰলৈ পঠোৱা সময়ত যিহোৱাৰ পৰা যিৰিমিয়াৰ গুৰিলৈ অহা বাক্য।

\p
\v 3 সেই সময়ত যিৰিমিয়াই তেওঁবিলাকক কলে, তোমালোক চিদিকিয়াক এইদৰে কবাগৈ, 
\v 4 ইস্ৰায়েতৰ ঈশ্বৰ যিহেৱাই এই কথা কৈছে, চোৱা, বাবিলৰ ৰজাৰ বিৰুদ্ধে, আৰু গড়ৰ বাহিৰে তোমালোকক অৱৰোধ তৰোঁতা কলদীয়াবিলাকৰ বিৰুদ্ধে যুদ্ধ কৰা তোমালোকৰ হাতৰ যুদ্ধাস্ত্ৰৰ মুখ ঘূৰাম, আৰু সিহঁতক আনি এই নগৰৰ মাজ ঠাইত গোটাম।
\v 5 আৰু মই নিজেও, মেলি থকা হাত আৰু বলৱান বহুৰে, এনে কি, খং-ৰাগ আৰু মহাকোপেৰে তোমালোকৰ বিৰুদ্ধে যুদ্ধ কৰিম।
\v 6 মই এই নগৰ নিবাসী মানুহ, পশু, সকলোকে সংহাৰ কৰিম; সেই সকলোৱে ঘোৰ মহামাৰীত প্ৰাণত্যগ কৰিব।
\v 7 যিহোৱাই আৰু কৈছে, তাৰ পাছত মই যিহূদাৰ ৰজা চিদিকিয়াক, তেওঁৰ পাত্ৰমন্ত্ৰীবিলাকক, আৰু প্ৰজাবিলাকক, এনে কি, মহামাৰী, তৰোৱাল, আৰু আকালৰ পৰা এই নগৰত অৱশিষ্ট থকাবিলাকক বাবিলৰ ৰজা নবুখদৰেচৰৰ, তেওঁবিলাকৰ শত্ৰূ, তেওঁবিলাকৰ প্ৰাণ বিচৰাবোৰৰ হাতত শোধাই দিম; তেওঁ তৰোৱালৰ ধাৰেৰে তাক বধ কৰিব, তেওঁবিলকক কৃপা, ক্ষমা কি দয়া নকৰিব।

\p
\v 8 তুমি এই লোবিলাকক কোৱা, যিহোৱাই এইদৰে কৈছে, চোৱা, মই তোমালোকৰ আগত জীৱনৰ পথ আৰু মৃত্যুৰ পথ ৰাখিছোঁ। 
\v 9 যি মানুহ এই নগৰত থাকিব, তেওঁ তৰোৱাল, আকাল, বা মহামাৰীত মৰা পৰিব; কিন্তু যি মানুহে বাহিৰলৈ গৈ, তোমালোকক অৱৰোধ কৰোঁতা কলদীয়াবিলাকৰ ফলিয়া হবলৈ ওলাই যাব, তেওঁ জীৱ, আৰু তেওঁৰ প্ৰাণ তেওঁলৈ লুটদ্ৰব্য যেন হব।
\v 10 কিয়নো যিহোৱাই কৈছে, মই মঙ্গলৰ নিমিত্তে নহয়, কিন্তু অমঙ্গলৰ নিমিত্তে এই নগৰৰ অহিতে মুখ কৰিছোঁ; ইয়াক বাবিলৰ ৰজাৰ হাতত দিয়া যাব, আৰু তেওঁ ইয়াক অগ্নিৰে দগ্ধ কৰিব।

\p
\v 11 আৰু যিহুদাৰ ৰাজ-বংশৰ বিষয়ে তোমালোকে যিহেৱাৰ বাক্য শুনা,
\v 12 হে দায়ুদৰ বংশ, যিহোৱাই এইদৰে কৈছে, তোমালোকে প্ৰতি ৰাতিপোৱা বিচাৰ নিস্পত্তি কৰা, আৰু অপহাৰিত জনাক উপদ্ৰৱকাৰীৰ হাতৰ পৰা উদ্ধাৰ কৰা; নতুবা তোমালোকৰ দুষ্টতাৰ কাৰণে মোৰ ক্ৰোধ অগ্নি নিচিনাকৈ ওলাই কোনেও নুমাব নোৱাৰাকৈ দগ্ধ কৰিব।
\v 13 যিহেৱাই কৈছে, চোৱা, হে উপত্যকাত থকা লোক, হে সমথলৰ পৰ্ব্বত-নিবাসীনী, চোৱা, মই তোমাৰ বিপক্ষ; আমাৰ বিৰুদ্ধে কোন নামি আহিব? আমাৰ বাসস্থানবোৰত কোন সোমাব? এই বুলি কোৱা যি তোমালোক, মই তোমালোকৰ বিপক্ষ। 
\v 14 যিহোৱাই কৈছে, মই তোমালোকৰ কাৰ্য্যফল অনুসাৰে তোমালোকক দণ্ড দিম; মই যিচালেমৰ কাঠনিত জুই লগাম, তাতে সেয়ে তাৰ চাৰিওফালে থকা সকলোকে গ্ৰাস কৰিব।

\c 22
\s যিহোয়াকীমৰ, চল্লুমৰ, আৰু কনিয়াৰ বিষয়ে কোৱা বাক্য।
\p
\v 1 যিহোৱাই এইদৰে কলে, তুমি যিহূদাৰ ৰাজগৃহলৈ গৈ সেই ঠাইত এই কথা কোৱা; 
\v 2 হে দায়ুদৰ সিংহাসনত বহোঁতা যিহূদাৰ ৰজা, তুমি, তোমাৰ মন্ত্ৰী, আৰু এই দুৱাৰবোৰত সোমোৱা তোমাৰ প্ৰজা, এই আটাইবিলাকে যিহোৱাৰ বাক্য শুনা।  
\v 3 যিহোৱাই এইদৰে কৈছে, তোমালোকে ন্যায় বিচাৰ আৰু ধাৰ্ম্মিকতা সিদ্ধ কৰা, আৰু অপহাৰিত জনাক উপদ্ৰৱকাৰীৰ হাতৰ পৰা উদ্ধাৰ কৰা; বিদেশী, পিতৃহীন, বা বিধৱাক অপকাৰ আৰু অত্যাচাৰ নকৰিবা নাইবা এই ঠাইত নিৰ্দ্দোষীৰ ৰক্তপাত নকৰিবা।
\v 4 কিয়নো, তোমালোকে যদি এই কথা যত্নেৰে পালন কৰা, তেন্তে দায়ুদৰ সিংহাসনত বহোঁতা ৰজাবিলাকে ৰথত আৰু ঘোঁৰাত উঠি প্ৰতিজনে মন্ত্ৰী আৰু প্ৰজাৰে সৈতে এই গৃহৰ দুৱাৰবোৰেদি সোমাব।
\v 5 কিন্তু তোমালোকে যদি এইবোৰ বাক্য নুশুনা, তেন্তে যিহোৱাই কৈছে, মই মোৰ নামেৰে শপত খাই কৈছোঁ, এই গৃহ উচ্ছন্ন ঠাই হব।
\v 6 কিয়নো যহোৱাই যিহূদাৰ ৰাজগৃহৰ বিষয়ে এই কথা কৈছে, তুমি মোৰ বিবেচনাত গিলিয়দ আৰু লিবানোনৰ ওখ ভাগৰ নিচিনা হলেও, নিশ্চয়ে মই তোমাক অৰণ্য আৰু নিবাসী নোহোৱা নগৰবোৰৰ নিচিনা কৰিম।
\v 7 আৰু মই তোমাৰ অহিতে নিজ নিজ অস্ত্ৰেৰে সৈতে বিনাশক লোকবিলাক যুগুত কৰিম; সিহঁতে তোমাৰ উত্তম উত্তম গছবোৰ কাটি জুইত পেলাই দিব।
\v 8 আৰু অনেক জাতিয়ে এই নগৰৰ ওচৰেদি যাওঁতে ইজনে সিজনক কব, যিহোৱাই এই মহানগৰলৈ কিয় এনে ব্যৱহাৰ কৰিলে?
\v 9 তেতিয়া তেওঁবিলাকে উত্তৰ কৰিব, কাৰণ ইয়াৰ লোকবিলাকে ঈশ্বৰ যিহোৱাৰ নিয়মটি ত্যাগ কৰি ইতৰ দেৱতাবোৰৰ আগত প্ৰণিপাত কৰিছিল, আৰু সেইবোৰক সেৱাপূজা কৰিছিল।
\p
\v 10 তোমালোকে মৃত জনৰ নিমিত্তে নাকান্দিবা, আৰু সেইজনৰ নিমিত্তে বিলাপ নকৰিবা; কিন্তু দূৰলৈ যোৱা মানুহজনৰ নিমিত্তে বৰকৈ ক্ৰন্দন কৰা; কিয়নো তেওঁ আৰু উলটি নাহিব, বা নিজৰ জন্ম দেশ আৰু নেদেখিব।
\v 11 কাৰণ, যিহূদাৰ যোচিয়া ৰজাৰ পুতেক যি চল্লুম তেওঁৰ পিতৃ যোচিয়াৰ পদত ৰজা হৈছিল, আৰু এই ঠাইৰ পৰা গল, তেওঁৰ বিষয়ে যিহোৱাই এইদৰে কৈছে, তেওঁ এই ঠাইলৈ আৰু উলটি নাহিব; 
\v 12 কিন্তু সিহঁতে যি ঠাইলৈ তেওঁক বন্দী কৰি নিলে, সেই ঠাইতে মৰিব, এই দেশ আৰু নেদেখিব।

\p
\v 13 যি জনে অধৰ্ম্মৰ দ্বাৰাই নিজ গৃহ, আৰু অন্যায়ৰ দ্বাৰাই নিজৰ ওপৰ-কোঁঠালি সাজে, যি জনে বেচ নিদিয়াকৈ নিজৰ ওচৰ-চুবুৰীয়াক বন্দী-কাম কৰায়, আৰু তাৰ শ্ৰমৰ ফল তাক নিদিয়ে,
\v 14 যিজনে নিজৰ নিমিত্তে এটা ডাঙৰ ঘৰ, আৰু বহল ওপৰ-কোঁঠালি সাজোঁ বুলি কয়, আৰু নিজৰ নিমিত্তে খিড়িকী দুৱাৰ কাটে, আৰু ভিতৰ ফালে ওপৰত এৰচ কাঠ লগায়, আৰু সিন্দুৰ বৰণীয়া ৰং দিয়ে, তাৰ সন্তাপ হব।
\v 15 এৰচ কাঠৰ কথাত জিকিবলৈ চেষ্টা কৰাৰ কাৰণে জানো তুমি ৰাজত্ব কৰি থাকিবা? তোমাৰ পিতৃয়ে জানো ভোজন-পান কৰা আৰু বিচাৰ ও ন্যায় সিদ্ধ কৰা নাছিল? তাতে তেওঁৰ মঙ্গল হৈছিল।
\v 16 তেওঁ দুখী-দৰিদ্ৰৰ বিচাৰ কৰাতে তেওঁৰ মঙ্গল হৈছিল; যিহোৱাই কৈছে, মোক জনাৰ প্ৰমাণ এয়ে নাছিল নে?
\v 17 কিন্তু তোমাৰ চকু আৰু মন; নিজৰ লাভ বিচৰাত বাজে, আৰু নিৰ্দ্দোষীত ৰক্তপাত কৰাত, আৰু তাক উপদ্ৰৱ ও অত্যাচাৰ কৰাত বাজে আন একোতো নালাগে।
\v 18 এই হেতুকে যোচিয়াৰ পুত্ৰ যিহূদাৰ ৰজা যিহোয়াকিমৰ বিষয়ে যিহোৱাই এইদৰে কৈছে, হায় হায় মোৰ ভাই, বা হায় হায় মোৰ ভগ্নী, এই বুলি লোকে তেওঁৰ বিষয়ে বিলাপ নকৰিব; আৰু হায় হায় মোৰ প্ৰভু, বা হায় হায় তেওঁৰ গৌৰৱ, এনে বুলি বিলাপ নকৰিব।
\v 19 লোকে তেওঁক টানি নি যিৰূচালেমৰ দুৱাৰৰ বাহিৰে দূৰত পেলাই দি গাধ পোতাৰ দৰে পুতিব।

\p
\v 20 তুমি লিবানোনত উঠি চিঞৰা; আৰু বাচানত বৰকৈ মাতা, আৰু অবাৰিমৰ পৰা চিঞৰা; কিয়নো তোমাক প্ৰেম কৰোঁতা আটাইবিলাক বিনষ্ট হল।
\v 21 তোমাৰ মঙ্গলৰ সময়ত মই তোমাক কৈছিলোঁ; কিন্তু তুমি, মই নুশুনা বুলি কলা। তুমি যে মোৰ বাক্য পালন নকৰা, এয়ে লৰা কালৰে পৰা তোমাৰ দস্তুৰ।
\v 22 বতাহে তোমাৰ ভেড়া-ৰখীয়াবিলাকক চলাই নিব, তোমাক প্ৰেৰ কৰা আটাইবিলাক বন্দী-অৱস্থালৈ যাব; অৱশ্যে তুমি তোমাৰ দুষ্টতাৰ নিমিত্তে লাজ পাবা আৰু বিবৰ্ণ হবা।
\v 23 এৰচ কাঠৰ মাজত নিজৰ বাহ সজা হে লিবানোন-বাসিনী, তেতিয়া যাতনাই, প্ৰসৱকাৰিণীৰ বেদনাৰ দৰে বেদনাই তোমাক আক্ৰমণ কৰিব, তেতিয়া তুমি কিমান বেছিকৈ কৃপাৰ যোগ্য হবা!
\p
\v 24 যিহোৱাই কৈছে, মোৰ জীৱনৰ শপত, যিহূদাৰ ৰজা যিহোয়াকিমৰ পুত্ৰ কনিয়া মোৰ সোঁ হাতত থকা মোহৰৰ নিচিনা হলেও, মই তোমাক তাৰ পৰা খহাই পেলাম।
\v 25 আৰু মই তোমাক তোমাৰ প্ৰাণ বিচৰাবোৰৰ হাতত, আৰু তুমি ভয় কৰাবোৰৰ হাতত, এনে কি, বাবিলৰ ৰজা নবুখদৰেচৰৰ আৰু কলদীয়াবিলাকৰ হাতত শোধাই দিম।
\v 26 তোমাক আৰু তোমাক জন্মোৱা মাৰাক; তোমালোক নজনা আন দেশত পেলাই দিম; 
\v 27 সেই ঠাইতে তোমালোক মৰিবা। তেওঁবিলাকৰ মনে যি দেশলৈ আহিবলৈ হাবিয়াহ কৰে, সেই দেশলৈ তেওঁবিলাক নুলটিব।
\v 28 এই পুৰুষ কনিয়া ঘৃনিত ভগ্ন পাত্ৰ নে? ইয়াক আৰু ইয়াৰ বংশক কিয় বাহিৰলৈ পেলোৱা হৈছে? ইবিলাকে নজনা দেশত ইবিলাকক কিয় পেলোৱা হৈছে? 
\v 29 হে পৃথিৱী, হে পৃথিৱী, হে পৃথিৱী, যিহোৱাৰ বাক্য শুনা।
\v 30 যিহোৱাই এইদৰে কৈছে, তোমালোকে এই মানুহ সন্তানহীন বুলি, ইয়াৰ দিনত উন্নতি কৰিব নোৱাৰা মানুহ বুলি লিখা, কিয়নো ইয়াৰ বংশৰ কোনো মানুহ দায়ুদৰ সিংহাসনত বহিবলৈ, আৰু যিহূদাত শাসন কৰিবলৈ, কৃতকাৰ্য্য নহব।

\c 23
\s শাসনকৰ্ত্তা, ভাববাদী, আৰু পুৰোহিতবিলাকৰ বিৰুদ্ধে কোৱা বাক্য।
\p
\v 1 যি ৰখীয়াবোৰে চৰণীয়া ঠাইৰ জাকৰ ভেড়াবোৰক নষ্ট আৰু ছিন্ন-ভিন্ন কৰে, সিহঁতৰ সন্তাপ হব, এয়ে যিহোৱাৰ বচন।
\v 2 এই হেতুকে মোৰ প্ৰজাবিলাকক চৰাওঁতা ভেড়া-ৰখীয়াবোৰৰ বিৰুদ্ধে ইস্ৰায়েলৰ ঈশ্বৰ যিহোৱাই এইদৰে কৈছে, তোমালোকে মোৰ ভেড়া-জাকক গোট গোট কৰিলা, সেইবোৰক খেদাই দিলা, আৰু সেইবোৰৰ বিচাৰ নললা; যিহোৱাই কৈছে, চোৱা, মই তোমালোকৰ কাৰ্য্যৰ দুষ্টতাৰ ফল তোমালোকক দিম।
\v 3 আৰু যি যি দেশলৈ মই মোৰ জাকক খেদিলোঁ, তাৰ পৰা তেওঁবিলাকৰ অৱশিষ্ট ভাগ গোটাম, আৰু পুনৰায় তেওঁবিলাকৰ গঁৰাললৈ তেওঁবিলাকক আনিম; তাতে তেওঁবিলাক প্ৰজাবন্ত হৈ বহুবংশ হব।
\v 4 যি ভেড়া-ৰখিয়াবিলাকে তেওঁবিলাকক চৰাব, মই তেওঁবিলাকৰ ওপৰত এনে ৰখীয়াবিলাকক নিযুক্তি কৰিম; তেতিয়া তেওঁবিলাকে আৰু ভয় নকৰিব আৰু বিহবল নহব; আৰু তেওঁবিলাকৰ মাজৰ কোনো নাইকিয়া নহব; ইয়াকে যিহোৱাই কৈছে।
\p
\v 5 যিহোৱাই কৈছে, চোৱা, যি সময়ত মই দায়ুদৰ বংশত এক ধাৰ্ম্মিক গজালি উৎপন্ন কৰিম এনে কাল আহিছে; তেওঁ ৰজা হৈ ৰাজত্ব কৰিব, জ্ঞানেৰে সৈতে কাৰ্য্য কৰিব, আৰু দেশত বিচাৰ ও ন্যায় সিদ্ধ কৰিব।
\v 6 তেওঁৰ কালত যিহূদাই পৰিত্ৰাণ পাব, ইস্ৰায়েলে নিৰাপদে বাস কৰিব, আৰু “যিহোৱাই আমাৰ ধাৰ্ম্মিকতা,” এই নামেৰে তেওঁ প্ৰখ্যাত হব।
\v 7 এই হেতুকে যিহোৱাই কৈছে, চোৱা, এনে কোনো দিন আহিছে, যে, সেই দিনা তেওঁবিলাকে আৰু নকব, যি জনাই ইস্ৰায়েলৰ সন্তানবিলাকক মিচৰ দেশৰ পৰা উলিয়াই আনিলে, সেই যিহোৱাৰ জীৱনৰ শপত;
\v 8 কিন্তু এনেকৈ কব, যে, যি জনাই ইস্ৰায়েল বংশত জন্মা সন্তানবিলাকক উত্তৰ দেশৰ পৰা; আৰু যি যি দেশলৈ মই তেওঁবিলাকক খেদিছিলোঁ, সেই সকল দেশৰ পৰা উলিয়াই চলাই লৈ আহিলে সেই যিহেৱাৰ জীৱনৰ শপত; আপি তেওঁবিলাকে নিজৰ দেশত নিবাস কৰিব।
\p
\v 9 ভাববাদীবোৰৰ বিষয়। মোৰ অন্তৰত মোৰ হৃদয় ভগ্ন হল, আৰু মোৰ আটাই হাড়বোৰ কঁপিছে; যিহোৱাৰ কাৰণে আৰু তেওঁৰ পৱিত্ৰ বাক্যৰ কাৰণে মই মতলীয়া লোকৰ নিচিনা, এনে কি, দ্ৰাক্ষাৰসে পৰাজয় কৰা মানুহৰ নিচিনা হলোঁ।
\v 10 কিয়নো দেশ ব্যভিচাৰী লোকেৰে পৰাপূৰ্ণ; কাৰণ শাওৰ প্ৰভাৱত দেশে শোক কৰিছে, অৰণ্যত থকা চৰণীয়া ঠাইবোৰ শুকাইছে; তেওঁবিলাকৰ গতি মন্দ, আৰু তেওঁবিলাকৰ পৰাক্ৰম ন্যায়সঙ্গত নহয়।
\v 11 কিয়নো ভাববাদী আৰু পুৰোহিত দুয়ো অপৱিত্ৰ; যিহোৱাই কৈছে, মোৰ গৃহতেই মই সিহঁতৰ দুষ্টতা পালোঁ।
\v 12 এই কাৰণে সিহঁতৰ পথ সিহঁতৰ নিমিত্তে অন্ধকাৰত থকা পিছল ঠাইৰ নিচিনা হব; সিহঁতে খেদা খাই তাৰ পৰা পতিত হব; কিয়নো যিহোৱাই কৈছে, মই সিহঁতৰ ওপৰতে অমঙ্গল ঘটাম, এনে কি, সিহঁতক দণ্ড দিয়াৰ বছৰ উপস্থিত কৰিম।
\p
\v 13 মই চমৰিয়াৰ মাজৰ ভাববাদীবোৰৰ মাজত অজ্ঞানতাৰ কাৰ্য্য দেখিলোঁ; সিহঁতে বালৰ নামেৰে ভাববাণী প্ৰচাৰ কৰি মোৰ প্ৰজা ইসেৰায়েল লোকক ভুলালে।
\v 14 মই যিৰূচালেমৰ ভাববাদীবোৰৰ মাজতো নোম শিয়ৰি যোৱা এটা কাৰ্য্য দেখিলোঁ; সিহঁতে পৰস্ত্ৰীগমন কৰে, মিছাত চলে, আৰু সিহঁতে কু-কৰ্ম্মিহঁতৰ হাত এনেকৈ সবল কৰে, যে, সিহঁতৰ কোনেও নিজ দুষ্টতাৰ পৰা নোলটে; সিহঁত সকলোৱেই মোৰ আগত চদোমৰ নিচিনা আৰু তাৰ নিবাসীবোৰ ঘমোৰাৰ সদৃশ।
\v 15 এই হেতুকে বাহিনীবিলাকৰ যিহেৱাই সেই ভাববাদীবোৰৰ বিষয়ে এই কথা কৈছে, চোৱা, মই সিহঁতক নাগদানা ভোজন কৰাম, আৰু বিহ গছৰ ৰস পান কৰাম; কিয়নো যিৰূচালেমৰ ভাববাদীবোৰৰ পৰা অপৱিত্ৰতা ওলাই গোটেই দেশত ব্যাপিল।
\p
\v 16 বাহিনীবিলাকৰ যিহোৱাই এই কথা কৈছে, তোমালোকৰ আগত ভাববাণী প্ৰচাৰ কৰোঁতা ভাববাদীবোৰৰ বাক্য নুশুনিবা; সিহঁতে তোমালোকক অসাৰতা শিকায়, আৰু যিহোৱাৰ মুখৰ পৰা নোহোৱা নিজ নিজ মনৰ দৰ্শনৰ কথা কয়।
\v 17 মোক হেয়জ্ঞান কৰোতাহঁতৰ আগত সিহঁতে সদায় কৈ থাকে, যে, যিহোৱাই কৈছে, তোমালোকে শাস্তি পাবা; আৰু সিহঁতে নিজ নিজ মনৰ কঠিনতা অনুসাৰে চলোঁতা আটাইবোৰৰ আগত কয়, তোমালোকলৈ অমঙ্গল নঘটিব।
\v 18 কাৰণ কোনে যিহেৱাৰ সভাত থিয় হৈছে, যে, সি নিজ চকুৰে চাই তেওঁৰ বাক্য শুনিব? কোনে তেওঁৰ বাক্যত কাণ পাতি তাক শুনিবলৈ পালে?
\v 19 সৌৱা, চোৱা, যিহোৱাৰ প্ৰচণ্ড ক্ৰোধৰূপ ধুমুহা, এনে কি, প্ৰবল বা’মৰলি বতাহ আহিছে; সেয়ে দুষ্টবোৰৰ মূৰত কোবেৰে লাগিব।
\v 20 যিহোৱাই কাৰ্য্য সমাপ্ত নকৰালৈকে, আৰু তেওঁৰ মনৰ অভিপ্ৰায় সিদ্ধ নকৰালৈকে তেওঁৰ ক্ৰোধ নাথামিব; তোমালোকে শেষকালত তাক সম্পুৰ্ণকৈ বুজিবা।
\v 21 মই এই ভাববাদীবোৰক পঠোৱা নাই, তথপি সিহঁতে নিজে নিজেই লৰিলে; মই সিহঁতক কোৱা নাই, তথপি সিহঁতে নিজে নিজেই ভাববাণী প্ৰচাৰ কৰিলে।
\v 22 কিন্তু সিহঁতে মোৰ সভাত থিয় হোৱা হলে, মোৰ প্ৰজাবিলাকক মোৰ বাক্য শুনালেহেঁতেন, আৰু তেওঁবিলাকৰ কু-পথ ও কু-কৰ্ম্মৰ পৰা তেওঁবিলাকক ওলোটালেহেঁতেন।
\p
\v 23 যিহোৱাই কৈছে, মই জানো ওচৰত থকাহে ঈশ্বৰ? দূৰত থকাও ঈশ্বৰ নহওঁ জানো?
\v 24 যিহোৱাই কৈছে, মই দেখা নোপোৱাকৈ কোনো মানুহ জানো গুপুতে লুকাই থাকিব পাৰে? যিহোৱাই কৈছে, মই জানো স্বৰ্গ আৰু পৃথিৱী ব্যাপি নাথাকোঁ?
\v 25 মই সপোন দেখিলোঁ, মই সপোন দেখলোঁ, এই বুলি কৈ মোৰ নামেৰে মিছা ভাববাণী প্ৰচাৰ কৰোঁতা ভাবাবদীবোৰে কোৱা কথা মই শুনিলোঁ।
\v 26 মিছা ভাববাণী প্ৰচাৰ কৰোঁতা ভাববাদীবোৰৰ, এনে কি, নিজ নিজ মনৰ কপটতা প্ৰকাশ কৰোঁতা ভাববাদীবোৰৰ অন্তৰত এয়ে কিমান কাল থাকিব?
\v 27 সিহঁতৰ পূৰ্ব্ব-পুৰুষবোৰে বালত আসক্ত হৈ মোৰ নাম পাহৰা নিচিনাকৈ সিহঁতে নিজ নিজ ওচৰ-চুবুৰীয়াৰ আগত কোৱা সপোনৰ দ্বাৰাই মোৰ প্ৰজাবিলাকক মোৰ নাম পাহৰাবলৈ খুজিছে।
\v 28 সপোন দেখা ভাববাদীয়ে সপোনৰ কথা কওক, আৰু মোৰ বাক্য পোৱা জনে মোৰ বাক্য বিশ্বাসেৰে কওক; যিহোৱাই কৈছে, ধানৰ মাজত খেৰ কি?
\v 29 যিহোৱাই কৈছে, মোৰ বাক্য অগ্নিস্বৰূপ নহয় নে? আৰু শিল টুকুৰা-টুকুৰী কৰা হাতুৰীৰ নিচিনা নহয় নে?
\v 30 এই হেতুকে, যিহোৱাই কৈছে, চোৱা, নিজ নিজ ওচৰ-চুবুৰীয়াৰ পৰা মোৰ বাক্য চুৰ কৰা ভাববাদীবোৰৰ মই বিপক্ষ।
\v 31 যিহোৱাই কৈছে, চোৱা, যি ভাববাদীবোৰে নিজ নিজ জিভা ব্যৱহাৰ কৰি, তেওঁ কৈছে বুলি কয়, মই সেই ভাববাদীবোৰৰ বিপক্ষ।
\v 32 যিহোৱাই কৈছে, চোৱা, যি ভাববাদীবোৰে নানা মিছা সপোন প্ৰচাৰ কৰে, আৰু সেইবোৰ কৈ সিহঁতৰ মিছা কথা আৰু অনৰ্থক অহঙ্কাৰৰ দ্বাৰাই মোৰ প্ৰজাবিলাকক ভ্ৰান্ত কৰে, সেই ভাববাদীবোৰৰ মই বিপক্ষ; কিয়নো মই সিহঁতক পঠোৱা কি আজ্ঞা দিয়া নাছিলোঁ; এই হেতুকে সিহঁতে এই প্ৰজাবিলাকক সমুলি উপকাৰ নকৰিব, ইয়াক যিহোৱাই কৈছে।
\p
\v 33 আৰু যেতিয়া এই জাতিবিলাকে, বা ভাববাদীয়ে বা পুৰোহিতে তোমাক সুধিব, যিহোৱাৰ ভাৰ-বাক্য কি? তেতিয়া তুমি তেওঁবিলাকক কবা, ভাৰ-বাক্য কি? যিহোৱাই কৈছে মই তোমালোকক দূৰ কৰি দিম।
\v 34 যি ভাববাদী, পুৰোহিত, কি প্ৰজাই “যিহোৱাৰ ভাৰ-বাক্য” এই বুলি কব, মই সেই মানুহক আৰু তাৰ বংশক দণ্ড দিম।
\v 35 তোমালোক প্ৰতিজনে নিজ নিজ ওচৰ-চুবুৰীয়াক আৰু নিজ নিজ ভাইক এই কথা কবা, যিহোৱাই কি উত্তৰ দিলে? বা যিহোৱাই কি কলে?
\v 36 “যিহোৱাৰ ভাৰ-বাক্য” এই বুলি তোমালোকে আৰু উল্লেখ নকৰিবা; কাৰণ প্ৰতিজনৰ বাক্যেই তালৈ ভাৰস্বৰূপ হব, কিয়নো তোমালোকে জীৱন্ত ঈশ্বৰৰ, আমাৰ ঈশ্বৰ বাহিনীবিলাকৰ যিহেৱাৰ বাক্য বিপৰীত কৰিছা।
\v 37 তুমি ভাববাদীক এইদৰে কবা, যিহেৱাই তোমাক কি উত্তৰ দিলে? বা যিহোৱাই কি কলে?
\v 38 কিন্তু “যিহোৱাৰ ভাৰ-বাক্য”এই বুলি যদি তোমালোকে কোৱা, তেন্তে অৱশ্যে যিহোৱাই এইদৰে কব, “যিহোৱাৰ ভাৰ-বাক্য” এই বুলি নকবৰ নিমিত্তে কৈ পঠোৱাতো “যিহোৱাৰ ভাৰ-বাক্য” এই বুলি কোৱা বাবে, চোৱা, মই তোমালোকক নিচেইকৈ পাহৰিম,
\v 39 আৰু মই তোমালোকক আৰু তোমালোকৰ পূৰ্ব্ব–পুৰুষবিলাকক দিয়া এই নগৰখন মোৰ দৃষ্টিৰ পৰা দলিয়াই পেলাম, আৰু পাহৰিব নোৱাৰা চিৰকলীয়া দুৰ্ণাম আৰু সৰ্ব্বদায় থকা লাজ তোমালোকলৈ ঘটাম।
\v 40 আৰু পাহৰিব নোৱাৰা চিৰকলীয়া দুৰ্নাম আৰু সৰ্ব্বদায় থকা লাজ তোমালোকলৈ ঘটাম।
\c 24
\s ডিমৰুৰে ভৰা দুটা পাচিৰ উপমা।
\p
\v 1 বাবিলৰ ৰজা নবুখদৰেচৰে যিৰূচালেমৰ পৰা কমাৰ, বাঢ়ৈ আদি শিল্পকাৰীয়ে সৈতে যিহোয়াকীমৰ পুত্ৰ যিহূদাৰ ৰজা যকনিয়াক, আৰু যিহূদাৰ প্ৰধান লোবিলাকক বাবিললৈ বন্দী কৰি নিয়াৰ পাছত যিহেৱাৰ মন্দিৰৰ আগত থোৱা ডিমৰু গুটিৰ দুটা পাচি মোক দেখুৱাইছিল।
\v 2 এটা পাচিত প্ৰথমে পকা ডিমৰু গুটিৰ নিচিনা অতি উত্তম ডিমৰু গুটি আছিল, আৰু আন পাচিত বেয়াৰ নিমিত্তে খাব নোৱাৰা অতি বেয়া ডিমৰু গুটি আছিল।
\v 3 তেতিয়া যিহোৱাই মোক সুধিলে, হে যিৰিমিয়া, কি দেখিছা? তাতে মই কলোঁ, ডিমৰু গুটি; তাৰ মাজত ভাল অতি উত্তম, আৰু বেয়া ইমান বেয়া, যে, বেয়াৰ নিমিত্তে খাব নোৱাৰে।
\v 4 পাছে যিহোৱাৰ বাক্য মোৰ ওচৰলৈ আহিল,
\v 5 বোলে, ইস্ৰায়েলৰ ঈশ্বৰ যিহোৱাই এইদৰে কৈছে, এই ঠাইৰ পৰা কলদীয়াহঁতৰ দেশলৈ মই বন্দী কৰাই পঠোৱা যিহূদাৰ লোকবিলাকক মই এই উত্তম ডিমৰু গুটিৰ নিচিনাকৈ মঙ্গলৰ অৰ্থে সুদৃষ্টি কৰিম।
\v 6 কিয়নো মই তেওঁবিলাকৰ মঙ্গলৰ অৰ্থে তেওঁবিলাকৰ ওপৰত মোৰ চকু ৰাখিম, আৰু মই তেওঁবিলাকক পুনৰায় এই দেশলৈ আনিম, আৰু তেওঁবিলাকক স্থাপন কৰিম, নাভাঙিম; ৰোপণ কৰিম, নুঘালিম।
\v 7 আৰু মই যে যিহোৱা, ইয়াক জানিবৰ মন মই তেওঁবিলাকক দিম; আৰু তেওঁবিলাক মোৰ প্ৰজা হব, আৰু মই তেওঁবিলাকৰ ঈশ্বৰ হম; কিয়নো তেওঁবিলাকে সমস্ত তনেৰে মোলৈ উলটি আহিব।
\p
\v 8 আৰু যিহূদাৰ ৰজা চিদিকিয়াক, তেওঁৰ প্ৰধান লোকবিলাকক, আৰু এই দেশত বাকী থকা যিৰূচালেমৰ অৱশিষ্ট ভাগক, আৰু মিচৰ দেশত প্ৰবাস কৰা লোকবোৰক, বেয়াৰ নিমিত্তে খাব নোৱাৰা সেই বেয়া ডিমৰু গুটিৰ নিচিনাকৈ মই ত্যাগ কৰিম, ইয়াক যিহোৱাই নিশ্চয়কৈ কৈছে;
\v 9 এনে কি, অমঙ্গলৰ অৰ্থে মই তেওঁবিলাকক পৃথিৱীৰ সকলো ৰাজ্যত ত্ৰাসৰ বিষয় হবলৈ, আৰু যি যি ঠাইলৈ তেওঁবিলাকক খেদিম, সেই সকলো ঠাইত তেওঁবিলকক অপমান, দৃষ্টান্ত, বিদ্ৰূপ, আৰু শাওৰ বিষয় হবলৈ দিম।
\v 10 আৰু মই তেওঁবিলাকক আৰু তেওঁবিলাকৰ পূৰ্ব্ব–পুৰুষবিলাকক দিয়া দেশৰ পৰা তেওঁবিলাক উচ্ছন্ন নোহোৱালৈকে, তেওঁবিলাকৰ মাজলৈ তৰোৱাল, আকাল, আৰু মহামাৰী পঠাই থাকিম।
\c 25
\s যিহূদীবিলাকৰ বন্দীত্ব, আৰু জাতিবিলাকৰ দণ্ড।
\p
\v 1 যোচিয়াৰ পুত্ৰ যিহূদাৰ ৰজা যিহোয়াকীমৰ ৰাজত্বৰ চতুৰ্থ বছৰত বাবিলৰ নবুখদৰেচৰ ৰজাৰ ৰাজত্বৰ প্ৰথম বছৰত যিহূদাৰ আটাই লোকৰ বিষয়ে যহোৱাৰ পৰা যিৰিমিয়ালৈ অহা বাক্য।
\v 2 যিৰিমিয়া ভাববাদীয়ে যিহূদাৰ সকলো লোকৰ, আৰু যিৰূচালেম-নিবাসী আটাইবিলাকৰ আগত সেই বাক্য প্ৰচাৰ কৰি কলে,
\v 3 আমোনৰ পুত্ৰ যিহূদাৰ ৰজা যোচিয়াৰ ৰাজত্বৰ ত্ৰয়োদশ বছৰৰে পৰা আজিলৈকে এই তেইশ বছৰ যিহোৱাৰ বাক্য মোৰ ওচৰলৈ আহি আছে, আৰু মই প্ৰতি প্ৰভাতে উঠি তোমালোকক তাক কৈ আছোঁ; কিন্তু তোমালোকে কাণ দিয়া নাই।
\v 4 যিহোৱাই প্ৰতি প্ৰভাতে উঠি তেওঁৰ দাস ভাববাদীবিলাকক তোমালোকৰ ওচৰলৈ পঠাই আছে, কিন্তু তোমালোকে শুনা নাই, আৰু শুনিবলৈ কাণো পতা নাই।
\v 5 তেওঁবিলাকে কলে, বিনয় কৰোঁ, তোমালোক প্ৰতিজনে নিজ নিজ কু-পথৰ পৰা আৰু নিজ নিজ দুষ্টতাৰ পৰা ঘূৰা, আৰু যিহোৱাই তোমালোকক আৰু তোমালোকৰ পূৰ্ব্ব–পুৰুষবিলাকক দিয়া দেশত যুগে যুগে অনন্ত কালৈকে বাস কৰা।
\v 6 আৰু ইতৰ দেৱতাবোৰক সেৱাপূজা আৰু সেইবোৰ আগত প্ৰণিপাত কৰিবলৈ সেইবোৰৰ অনুগামি নহবা, আৰু তেওঁবিলাকৰ হাতে কৰা কাৰ্য্যৰ দ্বাৰাই মোক বেজাৰ নিদিবা; তাতে মই তোমালোকৰ কোনো অপকাৰ নকৰিম।
\v 7 তথাপি, যিহোৱাই কৈছে, তোমালোকে নিজৰ নিজৰ অপকাৰৰ অৰ্থে তোমালোকৰ হাতে কৰা কাৰ্য্যৰ দ্বাৰাই মোক বেজাৰ দিবলৈ মোলৈ কাণ দিয়া নাই। 
\v 8 এই হেতুকে বাহিনীবিলাকৰ যিহোৱাই এইদৰে কৈছে, চোৱা, তোমালোকে মোৰ বাক্য নুশুনা বাবে, 
\v 9 মই মানুহ পঠাই উত্তৰ দিশত থকা আটাই গোষ্ঠীক আনিম, ইয়াক যিহোৱা কৈছে; মই মোৰ দাস বাবিলৰ নবুখদৰেচৰ ৰজাৰ ওচৰলৈ মানুহ পঠাই, এই দেশৰ, ইয়াৰ নিবাসীবিলাকৰ, আৰু চাৰিওফালে থকা এই আটাইবোৰ জাতিৰ বিৰুদ্ধে সিহঁতক আনিম; আৰু মই ইবিলাকক নিঃশেষে বিনষ্ট কৰিম, আৰু মই ইবিলাকক আচৰিতৰ ও ইচ্ ইচ্ কৰাৰ বিষয় আৰু ইবিলাকৰ ঠাই চিৰকলীয়া ধ্বংসস্থান কৰিম।
\v 10 ইয়াৰ বাহিৰে মই ইবিলাকৰ পৰা উল্লাসৰ ধ্বনি, আনন্দৰ ধ্বনি, দৰা-কন্যাৰ ধ্বনি, জাঁতৰ শব্দ আৰু চাকিৰ পোহৰ নাইকিয়া কৰিম।
\v 11 তাতে এই গোটেই দেশ ধ্বংস আৰু আচৰিতৰ ঠাই হব, আৰু এই জাতিবিলাকে সত্তৰ বছৰলৈকে বাবিলৰ ৰজাৰ বন্দী-কাম কৰিব।

\p
\v 12 যিহোৱাই আৰু কৈছে, এই সত্তৰ বছৰ পূৰ হলে, মই বাবিলৰ ৰজাক, আৰু সেই জাতিক, আৰু কলদীয়াবিলাকৰ দেশক সিহঁতৰ অপৰাধৰ নিমিত্তে দণ্ড দিম; আৰু মই তাক চিৰকালৰ নিমিত্তে ধ্বংসস্থান কৰিম।
\v 13 আৰু মই সেই দেশৰ বিৰুদ্ধে কোৱা মোৰ সকলো বাক্য, এনে কি, যিৰিমিয়াই সকলো জাতিৰ বিৰুদ্ধে ভাববাণী প্ৰচাৰ কৰা, এই পৃথিখনিত লিখা সকলোকে সেই দেশলৈ ঘটাম।
\v 14 কিয়নো অনেক জাতি আৰু মহান ৰজাবিলাকে সিহঁতক বন্দী-কাম কৰাব; আৰু মই সিহঁতৰ কৰ্ম্ম আৰু সিহঁতৰ হাতৰ কাৰ্য্য অনুসাৰে সিহঁতক প্ৰতিফল দিম।
\v 15 কিয়নো ইস্ৰায়েলৰ ঈশ্বৰ যিহোৱাই মোক এইদৰে কৈছে, তুমি মোৰ ক্ৰোধস্বৰূপ সেই দ্ৰাক্ষাৰসৰ পান-পাত্ৰ মোৰ হাতৰ পৰা লোৱা, আৰু যি যি জাতিৰ ওচৰলৈ মই তোমাক পঠাওঁ, তুমি গৈ সেই সেই জাতিক ইয়াক পান কৰোৱা।
\v 16 সিহঁতে পান কৰি ঢলং-পলং কৰিব, আৰু মই সিহঁতৰ মাজলৈ যি তৰোৱাল পঠাম, তাৰ কাৰণে সিহঁত পগলা যেন হব।
\v 17 তেতিয়া মই যিহোৱাৰ হাতৰ পৰা সেই পান-পাত্ৰ লৈ, যিহোৱাই যিবোৰ জাতিৰ ওচৰলৈ মোক পঠালে, সিহঁতক পান কৰালোঁ, 
\v 18 অৰ্থাৎ আজিৰ নিচিনাকৈ, সিহঁতক ধ্বংসস্থান, আচৰিত, ইচ্ ইচ্, আৰু শাওৰ বিষয় কৰিবলৈ যিৰূচালেমক, যিহূদাৰ নগৰবোৰক তাৰ ৰজাবিলাকক, আৰু তাৰ প্ৰধান লোকবিলাকক পান কৰালোঁ; 
\v 19 আৰু মিচৰৰ ৰজা ফৰৌণক আৰু তেওঁৰ মন্ত্ৰীবিলাকক, তেওঁৰ প্ৰধান লোবিলাকক, 
\v 20 তেওঁৰ সকলো প্ৰজাক, মিশ্ৰিত জাতিসমুহক, উচ দেশৰ সকলো ৰজাক, পেলেষ্টিয়াবিলাকৰ আটাই ৰজাক বিশেষকৈ অস্কিলোন, ঘচা, ইক্ৰোণ, আৰু অচদোদৰ অৱশিষ্ট ভাগক,
\v 21 ইদোম, মোৱাব, আৰু অম্মোনৰ সন্তানবিলাকক, তূৰৰ সকলো ৰজাক, 
\v 22 চিদোনৰ সকলো ৰজাক, সমুদ্ৰৰ সিপাৰে থকা দ্বীপৰ সকলো ৰজাক,
\v 23 দদান, তেমা, বুজ, আৰু কুমৰ গুৰিত ডাঢ়ি-চুলি কটা সকলোৱে, 
\v 24 আৰবৰ সকলো ৰজাক, অৰণ্য-নিবাসী মিশ্ৰিত জাতিৰ সকলো ৰজাক, 
\v 25 যিম্ৰীৰ সকলো ৰজাক, এলমৰ সকলো ৰজাক, মাদীয়াবিলাকৰ সকলো ৰজাক, 
\v 26 প্ৰভেদ নৰখাকৈ উত্তৰ দেশৰ ওচৰত কি দূৰত থকা সকলো ৰজাক, পৃথিৱীৰ ওপৰত থকা জগতৰ সকলো ৰাজ্যক পান কৰালোঁ; আৰু চেচকৰ ৰজাই সিহঁতৰ পাছত পান কৰিব।

\p
\v 27 আৰু তুমি সিহঁতক এই কথা কবা, ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, তোমালোকে পান কৰি মতলীয়া হৈ বঁতিওৱা, আৰু তোমালোকৰ মাজলৈ মই যি তৰোৱাল পঠাম, তাৰ কাৰণে পতিত হোৱা, আৰু নুঠিবা।
\v 28 আৰু যদি সিহঁতে পান কৰিবলৈ তোমাৰ হাতৰ পৰা পান-পাত্ৰটি লবলৈ অস্বীকাৰ কৰে, তোতিয়া সিহঁতক কবা, বাহিনীবিলাকৰ যিহোৱাই এইদৰে কৈছে, তোমালোকে অৱশ্যে পান কৰিবই লাগে।
\v 29 কাৰণ, চোৱা মোৰ নামেৰে প্ৰখ্যাত হোৱা নগৰখনতেই অমঙ্গল কৰিবলৈ ধৰিছোঁ, এনে স্থলত, তোমালোকে একেবাৰে দণ্ড নোপোৱাকৈ থাকিবা নে? তোমালোকে দণ্ড নোপোৱাকৈ নাথাকিবা; কিয়নো বাহিনীবিলাকৰ যিহোৱাই কৈছে, মই পৃথিৱী-নিবাসী সকলোৰে অহিতে তৰোৱাল মাতিম।

\p
\v 30 এই হেতুকে তুমি সিহঁতৰ বিৰুদ্ধে এই সকলো ভাববাণী প্ৰচাৰ কৰা, আৰু সিহঁতক কোৱা, যিহোৱাই উচ্চস্থানৰ পৰা গৰ্জ্জন কৰিব, আৰু তেওঁ নিজৰ পৱিত্ৰ নিবাসৰ পৰা উচ্চ-ধ্বনি শুনাব, তেওঁৰ ভেড়া চৰোৱা ঠাইৰ বিৰুদ্ধে বৰকৈ গৰ্জ্জিব, আৰু পৃথিৱী-নিবাসী সকলোৰে বিৰুদ্ধে দ্ৰাক্ষাগুটি গচকোঁতাবিলাকৰ নিচিনাকৈ উচ্চ-ধ্বনি কৰিব।
\v 31 পৃথিৱীৰ সীমালৈকে ধ্বনিয়ে ব্যাপিব; কিয়নো জাতিবিলাকে সৈতে যিহোৱাৰ বিবাদ আছে, তেওঁ মৰ্ত্ত্যবিলাকে সৈতে প্ৰতিবাদ কৰিব; দুষ্টহঁতক হলে, তেওঁ তৰোৱালত শোধাই দিব, এয়ে যিহোৱাৰ বচন।

\p
\v 32 বাহিনীবিলাকৰ যিহেৱাই এইদৰে কৈছে, চোৱা, এক জাতিৰ পৰা আন জাতিলৈ মঙ্গল ওলাব, আৰু পৃথিৱীৰ অন্ত ভাগৰ পৰা বৰ ধুমুহা আহিব। 
\v 33 সেই দিনা পৃথিৱীৰ ইমূৰৰ পৰা সিমূৰলৈ যিহোৱাৰ হত লোক হব; কোনেও সিহঁতৰ নিমিত্তে বিলাপ নকৰিব, আৰু সিহঁতক গোটোৱা কি পোতা নহব, সিহঁত মাটিৰ ওপৰত সাৰস্বৰূপ হব।
\v 34 হে ভেড়া-ৰখীয়াবিলাক, তোমালোকে হাহাকাৰ আৰু কাতৰোক্তি কৰা; আৰু হে ভেড়াৰ জাকৰ প্ৰধানবিলাক, তোমালোক ছাইত বাগৰা। কিয়োনো তোমালোকৰ হত্যাৰ দিন আহি পৰিল; মই তোমালোকক ছিন্ন-ভিন্ন কৰিম, তাতে তোমালোক মনোহৰ পাত্ৰৰ দৰে পতিত হবা। 
\v 35 ভেড়া-ৰখীয়াবিলাকে পলাবলৈ, বা ভেড়াৰ জাকৰ প্ৰধানবিলাকে ৰক্ষা পাবলৈ বাট নাপাব।
\v 36 ভেড়া-ৰখীয়াবিলাকৰ কাতৰোক্তি আৰু ভেড়াৰ জাকৰ প্ৰধানবিলাকৰ হাহাকাৰৰ শব্দ শুনা গৈছে; কিয়নো যিহোৱাই তেওঁবিলাকৰ চৰণীয়া ঠাই উচ্ছন্ন কৰিছে।
\v 37 আৰু যিহোৱাৰ ক্ৰোধৰ কাৰণে শান্তিপূৰ্ণ ভেড়াৰ গঁৰালবোৰ নিস্তব্ধ হল।
\v 38 তেওঁ সিংহৰ নিচিনাকৈ নিজৰ গহবৰ এৰি আহিছে; কিয়নো অত্যাচাৰকাৰী তৰোৱালৰ ভয়ানকতা আৰু তেওঁৰ প্ৰদণ্ড ক্ৰোধৰ কাৰণে তেওঁবিলাকৰ দেশ আচৰিতৰ বিষয় হৈছে।

\c 26
\s যিৰিমিয়াই সঙ্কটত পৰা।
\p
\v 1 যোচিয়াৰ পুত্ৰ যিহূদাৰ ৰজা যিহোয়াকীমৰ ৰাজত্বৰ আৰম্বণত যিহোৱাৰ পৰা এই বাক্য আহিল.
\v 2 বোলে, যিহোৱাই এইদৰে কৈছে, তুমি যিহোৱাৰ গৃহৰ চোতালত থিয় হোৱা, আৰু যিহোৱাৰ গৃহত প্ৰণিপাত কৰিবৰ অৰ্থে অহা যিহূদাৰ সকলো নগৰৰ লোকবিলাকক, মই তোওঁবিলাকক কবলৈ তোমাক আজ্ঞা দিয়া সকলো বাক্য কোৱা, এটি কথাও নোকোৱাকৈ নাথাকিবা।
\v 3 কিজানি তেওঁবিলাকে শুনি নিজ নিজ কু-পথৰ পৰা উলটিব; সেয়ে হলে, তেওঁবিলাকৰ দুষ্টতাৰ নিমিত্তে মই তেওঁবিলাকলৈ কৰিব খোজা অমঙ্গলৰ পৰা থামিম।
\v 4 তুমি তেওঁবিলাকক কোৱা, যিহোৱাই এই কথা কৈছে, যি ভাববাদীবিলাকক মই প্ৰভাতে উঠি তোমালোকৰ ওচৰলৈ পঠাই থকোঁ, কিন্তু তোমালোকে নশুনা,
\v 5 মোৰ দাস সেই ভাববাদীবিলাকৰ বাক্য শুনিবলৈ, তোমালোকৰ আগত মই স্থাপন কৰা মোৰ ব্যৱস্থামতে চলিবলৈ, যদি তোমালোকে মোলৈ কাণ নিদিয়া,
\v 6 তেনেহলে মই এই গৃহক চীলোৰ নিচিনা কৰিম, আৰু এই নগৰক পৃথিৱীৰ আটাই জাতিৰ শাওৰ বিষয় কৰিম।
\v 7 যেতিয়া যিৰিমিয়াই যিহোৱাৰ গৃহত এই সকলো বাক্য কলে, ভাববাদী আৰু আটাই প্ৰজাবিলাকে শুনিলে।
\p
\v 8 আৰু যিৰিমিয়াই সকলো লোকৰ আগত, যিহোৱাই আজ্ঞা কৰা সকলো কথা কৈ এঁটোৱাৰ পাছত, পুৰোহিত, ভাববাদী, আৰু আটাই প্ৰজাবিলাকে তেওঁক ধৰি কলে, তুমি নিশ্চয়ে মৰিবা; 
\v 9 এই গৃহ চীলোৰ নিচিনা হব, আৰু এই নগৰ উচ্ছন্ন নিবাসী-শূন্য হব বুলি কৈ তুমি যিহোৱাৰ নামেৰে কিয় ভাববাণী প্ৰচাৰ কৰিছা? আৰু সকলো প্ৰজাই যিহোৱাৰ গৃহত যিৰিমিয়াৰ আগত গোট খালে।

\p
\v 10 তেতিয়া যিহূদাৰ প্ৰধান লোকবিলাকে এই কথা শুনি ৰাজ গৃহৰ পৰা যিহোৱাৰ গৃহলৈ আহিল, আৰু তেওঁবিলাক যিহোৱাৰ গৃহত নতুন দুৱাৰৰ সোমোৱা ঠাইত বহিল।
\v 11 পাছে পুৰোহিত আৰু ভাববাদীবিলাকে প্ৰধান লোকবিলাকক আৰু আটাই প্ৰজাবিলাকৰ আগত কলে, এই মানুহ প্ৰণদণ্ডৰ যোগ্য; কিয়নো ই এই নগৰৰ বিৰুদ্ধে ভাববাণী প্ৰচাৰ কৰিলে, তাক তোমালোকে নিজ কাণে শুনিলা।
\v 12 তেতিয়া যিৰিমিয়াই সকলো প্ৰধান লোক আৰু আটাই প্ৰজাৰ আগত কলে, এই গৃহ আৰু নগৰৰ বিৰুদ্ধে তোমালোকে শুনা আটাইবোৰ ভাববাণী প্ৰচাৰ কৰিবলৈ যিহোৱাই মোক পঠালে।
\v 13 এই হেতুকে এতিয়া তোমালোকে নিজ নিজ আচৰণ আৰু কৰ্ম্ম শুদ্ধ কৰা, আৰু তোমালোকৰ ঈশ্বৰ যিহোৱাৰ বাক্য পালন কৰা; তাতে যিহোৱাই তোমালোকৰ অহিতে কৰিব খোজা অমঙ্গলৰ পৰা থমিব।
\v 14 কিন্তু চোৱা, মই হলে তোমালোকৰ হাততে আছোঁ, তোমালোকৰ দৃষ্টিত যি ভাল আৰু ন্যায়, তাকে মোলৈ কৰা।
\v 15 কেৱল তোমালোকে নিশ্চয়ে জানিবা, যে, যদি তোমালোকে মোক বধ কৰা, তেন্ত তোমালোকৰ নিজৰ নিজৰ, এই নগৰৰ, আৰু ইয়াৰ নিবাসীবিলাকৰ ওপৰত নিৰ্দ্দোষীৰ ৰক্তপাতৰ দোষ ঘটাব; কিয়নো সঁচাকৈ সেই সকলো কথা তোমালোকৰ কাণত কবলৈ যিহোৱাই মোক তোমালোকৰ গুৰিলৈ পঠালে।

\p
\v 16 তেতিয়া প্ৰধান লোকবিলাক আৰু আটাই প্ৰজাই পুৰোহিত আৰু ভাববাদীবিলাকক কলে, এই মানুহ প্ৰাণদণ্ডৰ যোগ্য নহয়; কিয়নো এওঁ আমাৰ ঈশ্বৰ যিহেৱাৰ নামেৰে আমাক কথা কলে।
\v 17 তাৰ পাছত দেশৰ বৃদ্ধবিলাকৰ মাজৰ জনদিয়েকে উঠি প্ৰজাবিলাকৰ গোটেই সমাজক কলে, 
\v 18 যিহূদাৰ হিষ্কিয়া ৰজাৰ ৰাজত্বৰ কালত মোৰেষ্টিয়া মীখায়াই ভাববাণী প্ৰচাৰ কৰিছিল, তেওঁ যিহূদাৰ আটাই লোকক কৈছিল, বাহিনীবিলাকৰ যিহোৱাই এইদৰে কৈছিল, চিয়োনক পথাৰৰ নিচিনাকৈ চহোৱা হব, যিৰূচালেম ভগ্নৰাশি হব, আৰু গৃহটি থকা পৰ্ব্বতটো কাঠনিৰ ওখ ঠাইৰ নিচিনা হব।
\v 19 কোৱাচোন, যিহূদাৰ হিস্কিয়া ৰজাই আৰু গোটেই যিহূদাই জানো তেওঁক বধ কৰিছিল? হিস্কিয়াই জানো যিহোৱালৈ ভয় কৰা নাছিল? আৰু তেওঁ জানো যিহূৱাৰ অনুগ্ৰহ প্ৰাৰ্থনা কৰা নাছিল? তাতে যিহেৱাই তেওঁবিলাকলৈ কৰিব খোজা অমঙ্গলৰ পৰা জানো নাথামিল? তোমালোকে কোৱাৰ দৰে কৰিলে, আৰু নিজ নিজ প্ৰাণৰ অহিতে মহা-অমঙ্গল ঘটাম।
\p
\v 20 যিহোৱাৰ নামেৰে ভাববাণী প্ৰচাৰ কৰা আৰু এজন লোক আছিল, তেওঁ কিৰিয়ত-যিয়াৰীম-নিবাসী চমৰিয়াৰ পুত্ৰ ঊৰিয়া; তেওঁ যিৰিমিয়াৰ সকলো বাক্যৰ নিচিনাকৈ এই নগৰ আৰু এই দেশৰ অহিতে ভাববাণী প্ৰচাৰ কৰিছিল।
\v 21 তাতে যিহোয়াকীম ৰজা, তেওঁৰ বীৰবিলাক, আৰু সকলো প্ৰধান লোক তেওঁৰ কথা শুনিবলৈ পোৱাত, ৰজাই তেওঁক বধ কৰিবলৈ পুৰুষাৰ্থ কৰিলে; কিন্তু ঊৰিয়াই তাকে শুনি ভয় পাই পলাই মিচৰলৈ গল।
\v 22 তেতিয়া যিহোয়াকীম ৰজাই মিচৰলৈ মানুহ পঠালে, অৰ্থাৎ অকবোৰৰ পুত্ৰ ইলনাথনক, আৰু তেওঁৰ লগত কেইজনমান লোকক মিচৰলৈ পঠালে।
\v 23 পাছে তেওঁবিলাকে ঊৰিয়াক মিচৰৰ পৰা উলিয়াই যিহোয়াকীম ৰজাৰ গুৰিলৈ আনিলত, ৰজাই তৰোৱালৰ দ্বাৰাই তেওঁক বধ কৰি সামান্য লোকৰ মৈদামত তেওঁৰ শৱ পেলাই দিলে।
\v 24 কিন্তু চাফনৰ পুত্ৰ অহীকামৰ হাত যিৰিমিয়াৰ পক্ষে থকাত, বধ কৰিবৰ অৰ্থে লেকবিলাকৰ হাতত তেওঁক শোধাই দিয়া নহল।
\c 27
\s যোঁত-জৰী আৰু যুঁৱলি পঠোৱা উপমা।
\p
\v 1 যোচিয়াৰ পুত্ৰ যিহূদাৰ ৰজা চিদিকিয়াৰ ৰাজত্বৰ আৰম্ভণত যিহোৱাৰ পৰা যিৰিমিয়ালৈ এই বাক্য আহিল, বোলে,
\v 2 যিহোৱাই মোক কলে, তুমি যুত-জৰী আৰু যুৱলি সাজি তোমাৰ ডিঙিত লগোৱা; 
\v 3 আৰু যিৰূচালেমলৈ যিহূদাৰ চিদিকিয়া ৰজাৰ গুৰিলৈ দুতবোৰৰ হাতত, ইদোমৰ ৰজা, মোৱাবৰ ৰজা, অম্মোলৰ সন্তানবিলাকৰ ৰজা, তূৰৰ ৰজা, আৰু চীদোনৰ ৰজাৰ ওচৰলৈ সেইবোৰ পঠাই দিয়া; 
\v 4 আৰু নিজ নিজ প্ৰভুক কবৰ নিমিত্তে সিহঁতক এই আদেশ দিয়া, ইস্ৰায়েলৰ ঈশ্বৰ বাহিনীবিলাকৰ যিহেৱাই কৈছে, তোমালোকে নিজ নিজ প্ৰভুক এই এই কথা কবা, 
\v 5 ময়েই নিজ মহাশক্তিৰে আৰু মেলা বাহুৰে পৃথিৱীক, আৰু পৃথিৱীৰ ওপৰত থকা মানুহ আৰু পশুবোৰক সৃষ্ট কৰিলোঁ, আৰু মোৰ দৃষ্টিত যাক ভাল দেখোঁ, তাকে তাক দিওঁ।
\v 6 এই হেতুকে এতিয়া মই এই সকলো দেশ মোৰ দাস বাবিলৰ ৰজা নবুখদৰেচৰৰ হাতত দিলোঁ, আৰু তেওঁৰ বন্দীকাম কৰিবৰ অৰ্থে বনৰ জন্তুবোৰকো মই তেওঁক দিলোঁ।
\v 7 আৰু তেওঁৰ নিজ দেশৰ সময় নোহোৱালৈকে সকলো জাতিয়ে তেওঁৰ, তেওঁৰ পুতেকৰ আৰু তেওঁৰ নাতিয়েকৰ বন্দী-কাম কৰিব; সেই সময় হলে অনেক জাতি আৰু মহান ৰজাবিলাকে তেওঁক তেওঁবিলাকৰ বন্দী-কাম কৰাব।
\v 8 যি জাতি আৰু ৰজাই সেই বাবিলৰ ৰজা নবুখদৰেচৰৰ বন্দী-কাম নকৰিব, আৰু বাবিলৰ ৰজাৰ যুৱলিত নিজৰ ডিঙি নাৰাখিব, যিহোৱাই কৈছে, মই তেওঁৰ হাতেৰে এই জাতিক সংহাৰ নকৰালৈকে তৰোৱাল আৰু মহামাৰীৰ দ্বাৰাই দণ্ড দিম।
\v 9 কিন্তু তোমালোকে হলে, তোমালোকে বাবিলৰ ৰজাৰ বন্দী-কাম কৰিবলৈ নাপাবা, এই বুলি তোমালোকক কোৱা তোমালোকৰ ভাববাদী, মঙ্গলতী, স্বপ্নদৰ্শক, গণক, কি মায়াবীৰ কথা নুশুনিবা; 
\v 10 কিয়নো তোমালোকৰ দেশৰ পৰা তোমালোকক দূৰ কৰিবৰ নিমিত্তে আৰু মই তোমালোকক খেদাই দিলে তোমালোক নষ্ট হবৰ নিমিত্তে, তোমালোকৰ আগত সিহঁতে মিছা ভাববাণী প্ৰচাৰ কৰে।
\v 11 কিন্তু যি জাতিয়ে বাবিলৰ ৰজাৰ যুৱলিৰ তলত নিজৰ ডিঙি ৰাখিব, আৰু তেওঁৰ বন্দীকাম কৰিব, যিহোৱাই কৈছে, মই সেই জাতিক নিজ দেশত থাকিবলৈ দিম; তেওঁবিলাকে তাত কৃষিকাৰ্য্য কৰিব, আৰু তাত বাস কৰিব।

\p
\v 12 পাছে মই সেই সকলো বাক্য অনুসাৰে যিহূদাৰ ৰজা চিদিকিয়াক কলোঁ, তোমালোকে নিজ নিজ ডিঙি বাবিলৰ ৰজাৰ যুৱলিৰ তলত ৰাখি, তেওঁৰ আৰু তেওঁৰ লোকবিলাকৰ বন্দী-কাম কৰি জীয়াই থাকা।
\v 13 যি জাতিয়ে বাবিলৰ ৰজাৰ বন্দী-কাম নকৰিব, সেই জাতিৰ বিষয়ে যিহোৱাই কোৱাৰ দৰে, তুমি আৰু তোমাৰ প্ৰজাবিলাক তৰোৱাল, আকাল আৰু মহামাৰীত কিয় মৰিবা?
\v 14 বাবিলৰ ৰজাৰ বন্দী-কাম কৰিব নাপাবা বুলি তোমালোকক কোৱা ভাববাদীবোৰৰ কথা নুশুনিবা; কিয়নো সিহঁতে তোমালোকৰ আগত মিছা ভাববাণী প্ৰচাৰ কৰে।
\v 15 কাৰণ, যিহোৱাই কৈছে, মই সিহঁতক পঠোৱা নাই; কিন্তু মই তোমালোকক খেদাই দিলে তোমালোক আৰু তোমালোকৰ আগত ভাববাণী প্ৰচাৰ কৰা ভাববাদীবোৰ বিনষ্ট হবৰ নিমিত্তে, সিহঁতে মিছাকৈয়ে মোৰ নামেৰে ভাববাণী প্ৰচাৰ কৰে।
\v 16 পাছে মই পুৰোহিতবিলাকক আৰু এই সকলো প্ৰজাক কলোঁ, যিহোৱাই এই কথা কৈছে, চোৱা, যিহোৱাৰ গৃহৰ বস্তুবোৰ অলপতে পুনৰায় বাবিল পৰা অনা যাব বুলি তোমালোকৰ আগত ভাববাণী প্ৰচাৰ কৰা তোমালোকৰ ভাববাদীবোৰৰ কথালৈ কাণ নিদিবা; কিয়নো সিহঁতে তোমালোকৰ আগত মিছা ভাববাণী প্ৰচাৰ কৰে।
\v 17 সিহঁতৰ কথালৈ কাণ নিদিবা, কিন্তু বাবিলৰ ৰজাৰ বন্দী-কাম কৰি জীয়াই থাকা; এই নগৰ কিয় ধ্বংসস্থান হব?
\v 18 কিন্তু যদি সিহঁত ভাববাদী হয়, আৰু যদি যিহোৱাৰ বাক্য সিহঁতৰ লগত আছে, তেন্তে যিহোৱাৰ গৃহত, যিহূদাৰ ৰাজগৃহত আৰু যিৰূচালেমত অৱশিষ্ট থকা বস্তুবোৰ বাবিললৈ নাযাবৰ নিমিত্তে বাহিনীবিলাকৰ যিহোৱাৰ আগত সিহঁতে প্ৰাৰ্থনা কৰক।
\v 19 কিয়নো বাবিলৰ ৰজা নবূখদনেচৰে যিহোয়াকীমৰ পুতেক যিহূদাৰ ৰজা যকনিয়ক, আৰু যিহূদাৰ ও যিৰূচালেমৰ প্ৰধান লোকবিলাকক আৰু যিৰূচালেমৰ পৰা বাহিৰলৈ বন্দী কৰি নিয়া সময়ত, 
\v 20 স্তম্ভ কেইটা, সমুদ্ৰ-পাত্ৰটো, আৰু আধাৰবোৰ আদি কৰি এই নগৰৰ অৱশিষ্ট থকা যি যি বস্তু বাবিলত ৰজা নবূখদনেচৰে নিয়া নাছিল, সেইবোৰৰ বিষয়ে যিহোৱাই এইদৰে কৈছে; 
\v 21 এনে কি, যিহোৱাৰ গৃহত, যিহূদাৰ ৰাজগৃহত, আৰু যিৰূচালেমত অৱশিষ্ট থকা সেই বস্তুবোৰৰ বিষয়ে ইস্ৰায়েলৰ ঈশ্বৰ বাহিনীবিলাকৰ যিহেৱাই এইদৰে কৈছে,
\v 22 সেই সকলোকে বাবিললৈ নিয়া হব, আৰু মই সেইবোৰৰ বিচাৰ নকৰা দিনলৈকে সেইবোৰ সেই ঠাইতে থাকিব, ইয়াকে যিহোৱাই কৈছে; সেই দিন উপস্থত হলে, মই সেইবোৰ আনি এই ঠাইত পুনৰাই স্থাপন কৰিম।
\c 28
\s মিছা ভাববাদী হননীয়াৰ দণ্ড।
\p
\v 1 পাছে সেই বছৰত যিহূদাৰ ৰজা চিদিকিয়াৰ ৰাজত্বৰ আৰম্ভনত চতুৰ্থ বছৰৰ পঞ্চম মাহত, যিহেৱাৰ গৃহত, পুৰোহিত আৰু সকলো প্ৰজাৰ আগত গিবিয়োন নিবাসী অজ্জুনৰ পুত্ৰ হননিয়া ভাববাদীয়ে মোক এই কথা কলে, 
\v 2 ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, মই বাবিলৰ ৰজাৰ যুৱলি ভাঙিলোঁ।
\v 3 এই ঠাইৰ পৰা বাবিলৰ ৰজা নবূখদনেচৰে বাবিললৈ লৈ যোৱা যিহোৱাৰ গৃহৰ সকলো বস্তু সম্পূৰ্ণ দুই বছৰৰ ভিতৰত মই পুনৰায় এই ঠাইলৈ আনিম।
\v 4 আৰু যিহোৱাই কৈছে, মই যিহোয়াকীমৰ পুত্ৰ যিহূদাৰ ৰজা যকনিয়াক, বাবিললৈ বন্দী কৰি নিয়া যিহূদাৰ আটাইবিলাকে সৈতে এই ঠাইলৈ পুনৰায় আনিম; কিয়নো মই বাবিলৰ ৰজাৰ যুৱলি ভাঙিম।

\p
\v 5 তেতিয়া যিৰিমিয়া ভাববাদীয়ে যিহোৱাৰ গৃহত থিয় হৈ থকা পুৰোহিতবিলাক আৰু প্ৰজাবিলাকৰ আগত হননিয়া ভাববাদীক কথা কলে, 
\v 6 যিৰিমিয়া ভাববাদীয়ে এই কথা কলে, আমেন, যিহোৱাই তাকেই কৰক; বাবিলৰ পৰা এই ঠাইলৈ যিহোৱাৰ গৃহৰ বস্তুবোৰ আৰু দেশান্তৰত হোৱা আটাইকে পুনৰায় আনিব বুলি তুমি প্ৰচাৰ কৰা সেই ভাববাণীবোৰ যিহোৱাই সিদ্ধ কৰক। 
\v 7 তথাপি তোমাৰ কাণত আৰু আটাই প্ৰজাৰ কাণত এই যি কথা মই কওঁ, তাক শুনা। 
\v 8 মোৰ আৰু তোমাৰ আগেয়ে যি প্ৰাচীন ভাববাদীবিলাক আছিল, তেওঁবিলাকে অনেক অনেক দেশ আৰু মহৎ মহৎ ৰাজ্যৰ বিৰুদ্ধে যুদ্ধ, অমঙ্গল, আৰু মহামাৰী হব বুলি ভাববাণী প্ৰচাৰ কৰিছিল। 
\v 9 যি ভাববাদীয়ে শান্তি হব বুলি ভাববাণী প্ৰচাৰ কৰে, সেই ভাববাদীৰ বাক্য ফলিয়ালেহে, যিহেৱাই সঁচাকৈ তেওঁক পঠোৱা হয় বুলি জনা যাব।
\v 10 পাছে হননিয়া ভাববাদীয়ে যিৰিমিয়া ভাববাদীৰ ডিঙিৰ পৰা যুৱলিখন সোলোকাই ভাঙি পেলালে। 
\v 11 আৰু হননিয়াই আটাই প্ৰজাবিলাকৰ আগত কলে, যহোৱাই এই কথা কৈছে, সম্পূৰ্ণ দুইবছৰৰ ভিতৰত মই বাবিলৰ ৰজা নবূখদনেচৰৰ যুৱলি এইদৰেই ভাঙি আটাই জাতিৰ ডিঙিৰ পৰা গুচাম; তাতে যিৰিমিয়া ভাববাদী নিজ বাটে গুচি গল।

\p
\v 12 পাছে হননিয়া ভাববাদীয়ে যিৰিমিয়া ভাববাদীৰ ডিঙিৰ পৰা যুৱলিখন ভাঙি গুচুৱাৰ পাছত যিহোৱাৰ বাক্য যিৰিমিালৈ আহিল, বোলে,
\v 13 তুমি গৈ হননিয়াক কোৱা, যিহোৱাই এই কথা কৈছে, তুমি কাঠৰ যুৱলি ভাঙিলা হয়, কিন্তু তাৰ সলনি লোহাৰ যুৱলি যুগুত কৰিব লাগে।
\v 14 কিয়নো ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, বাবিলৰ নবূখদনেচৰ ৰজাৰ বন্দী-কাম কৰিবলৈ মই আটাইবিলাক জাতিৰ ডিঙিত লোহাৰ যুৱলি লগালোঁ; তাতে তেওঁবিলাকে তেওঁৰ বন্দী-কাম কৰিব; আৰু মই বনৰ জন্তুবোৰকো তেওঁক দিলোঁ।
\v 15 পাছে যিৰিমিয়া ভাববাদীয়ে হননিয়া ভাববাদীক কলে, হে হননিয়া, শুনা; যিহোৱাই তোমাক পঠোৱা নাই, কিন্তু তুমি এই লোকবিলাকক মিছা কথাতে বিশ্বাস কৰাইছা।
\v 16 এই হেতুকে যিহোৱাই এই কথা কৈছে, চোৱা, মই তোমাক পৃথিৱীৰ পৰা দূৰ কৰি দিম; তুমি এই বছৰৰ ভিতৰতে মৰিবা, কাৰণ তুমি যিহেৱাৰ বিৰুদ্ধে বিদ্ৰোহৰ কথা কলা। 
\v 17 পাছে হননিয়া ভাববাদী সেই বছৰৰ সপ্তম মাহত মৰিল।
\c 29
\s দেশান্তৰিতবিলাকলৈ লিখা যিৰিমিয়াৰ পত্ৰ।
\p
\v 1 যকনিয়া ৰজা, ৰাজমাও, মপুংসকবিলাক, যিহূদা আৰু যিৰূচালেমৰ প্ৰধান লোকবিলাক, আৰু ৰাজমিস্ত্ৰি বাঢ়ৈ আদি শিল্পকাৰীবিলাকে যিৰূচালেমৰ পৰা প্ৰস্থান কৰাৰ ৰাছত,
\v 2 যিহূদাৰ চিদিকিয়া ৰজাই বাবিললৈ, বাবিলৰ ৰজা নবূখদনেচৰৰ গুৰিলৈ পঠোৱা চাফনৰ পুত্ৰ ইলিয়াচাৰ, আৰু হিস্কিয়াৰ পুত্ৰ গমৰিয়াৰ হাতত,
\v 3 দেশান্তৰলৈ নিয়া বৃদ্ধবিলাকৰ অৱশিষ্ট বাগলৈ, আৰু যিৰূচালেমৰ পৰা বাবিললৈ নবূখদনেচৰে বন্দী কৰি নিয়া পুৰোহিত, ভাববাদী, আৰু সকলো প্ৰজালৈ, যিৰূচালেমৰ পৰা যিৰিমিয়া ভাববাদীয়ে পঠোৱা পত্ৰখনৰ কথা এইবোৰ।
\v 4 মই যিৰূচালেমৰ পৰা বাবিললৈ বন্দী কৰি নিওৱা সকলো দেশান্তৰিত লোকক ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, 
\v 5 তোমালোকে ঘৰ সাজি তাত বাস কৰা, আৰু বাৰী পাতি তাৰ ফল ভোগ কৰা;
\v 6 বিয়া কৰি লৰা-ছোৱালী জন্ম দিয়া, আৰু লৰা-ছোৱালী জন্মিবৰ নিমত্তে তোমালোকৰ লৰাবিলাকলৈ ছোৱালী আনা, আৰু জীয়েৰাহঁতক বিয়া দিয়া; এইদৰে তোমালোক কম নহৈ বাঢ়ি যোৱা।  
\v 7 আৰু মই তোমালোকক বন্দী কৰি নিওৱা নগৰৰ শান্তিলৈ চেষ্টা কৰা, আৰু তাৰ নিমিত্তে যিহোৱাৰ আগত প্ৰাৰ্থনা কৰা; কিয়নো তাৰ শান্তিতে তোমালোকৰো শন্তি হব।
\v 8 কাৰণ ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, তোমালোকৰ মাজত থকা তোমালোকৰ ভাববাদী আৰু মঙ্গলতীবোৰে তোমালোকক নুবুলাওক, নাইবা তোমালোকৰ সপোনত তোমালোকক দেখুউৱা কথালৈ কাণ নিদিবা; 
\v 9 কিয়নো সিহঁতে মিছাকৈ মোৰ নামেৰে তোমালোকৰ আগত ভাববাণী প্ৰচাৰ কৰে; যিহোৱাই কৈছে, মই সিহঁতক পঠোৱা নাই।
\v 10 কিয়নো যিহোৱাই এইদৰে কৈছে, বাবিলত থকা সত্তৰ বছৰ পূৰ হল, মই তোমালোকৰ বিচাৰ লম, আৰু এই ঠাইলৈ তোমালোকক ওলোটাই আনি তোমালোকলৈ মোৰ মঙ্গল বাক্য সিদ্ধ কৰিম।
\v 11 কাৰণ যিহোৱাই কৈছে, মই তোমালোকৰ বিষয়ে কৰা সঙ্কল্প ময়েই জানো; তোমালোকৰ শেষ-অৱস্থাত তোমালোকক আশা দিবলৈ সেয়ে মঙ্গলৰ সঙ্কল্প, অমঙ্গৰ নহয়। 
\v 12 আৰু তেতিয়া তোমালোকে মোক মাতিবা, আৰু গৈ মোৰ আগত প্ৰাৰ্থনা কৰিবা; তাতে মই তোমালোকৰ কথা শুনিম।
\v 13 আৰু তোমালোকে সমস্ত মনেৰে মোক বিচাৰিলে মোক বিচাৰি পাবা। 
\v 14 আৰু যিহোৱাই কৈছে, মই তোমালোকক মোক পাবলৈ দিম, মই তোমালোকৰ বন্দী-অৱস্থা পৰিবৰ্ত্তম কৰিম, আৰু মই তোমালোকক খেদাই দিয়া সকলো জাতিৰ আৰু ঠাইৰ পৰা তোমালোকক গোটাম, ইয়াক যিহোৱাই কৈছে; আৰু যি ঠাইৰ পৰা মই তোমালোকক বন্দী কৰি নিয়ালোঁ, সেই ঠাইলৈ পুনৰায় আনিম।

\p
\v 15 তোমালোকে কৈছা, যিহোৱাই বাবিলত আমাৰ নিমিত্তে ভাববাদীবিলাকক উৎপন্ন কৰিলে; 
\v 16 এই হেতুকে তোমালোকে জানিবা, যে, দায়ুদৰ সিংহাসনৰ ওপৰত তহোঁতা ৰজাৰ, আৰু তোমালোকৰ সৈতে দেশান্তৰলৈ নোযোৱা তোমালোকৰ ভাই এই নগৰ-নিবাসী সকলো প্ৰজাৰ বিষয়ে যিহোৱাই এইদৰে কৈছে,
\v 17 বাহিনীবিলাকৰ যিহোৱাই এই কথা কৈছে, চোৱা, মই তেওঁবিলাকৰ মাজলৈ তৰোৱাল, আকাল, আৰু মহামাৰী পঠাম; আৰু মই তোবিলাকক, অতি বেয়া হোৱাৰ কাৰণে খাব নোৱাৰা ঘিণলগীয়া ডিমৰু গুটিৰ নিচিনা কৰিম।
\v 18 মই তৰোৱাল, আকাল, আৰু মহামাৰী লৈ তেওঁবিলাকৰ পাছে পাছে খেদিম, আৰু পৃথিৱীৰ সকলো ৰাজ্যৰ মাজত তেওঁবিলাকক ত্ৰাসৰ বিষয় কৰিম; আৰু মই তেওঁবিলাকক খেদাই দিয়া সকলো জাতিৰ মাজত তেওঁবিলাকক শাও, আচৰিত, ইচ্ ইচ্ আৰু ধিক্কাৰৰ বিষয় কৰিম।
\v 19 কাৰণ যিহোৱাই কৈছে, মই অতি প্ৰভাতে উঠি তেওঁবিলাকৰ ওচৰলৈ মোৰ দাস ভাববাদীবিলাকৰ দ্বাৰাই পঠোৱা মোৰ বাক্যলৈ তোমালোকে কাণ নিদিলে; যিহোৱাই কৈছে, তোমালোকে মোৰ বাক্য শুনিবলৈ ইচ্ছা নকৰিলা।
\v 20 এই হেতুকে যিৰূচালেমৰ পৰা বাবিললৈ মই পঠোৱা দেশান্তৰিত হোৱা তোমালোক সকলোৱে যিহোৱাৰ বাক্য শুনা।

\p
\v 21 কোলায়াৰ পুত্ৰ যি আহাবে, আৰু মাচেয়াৰ পুত্ৰ যি চিদিকিয়াই মোৰ নামেৰে তোমালোকৰ আগত মিছা ভাববাণী প্ৰচাৰ কৰে, সিহঁতৰ বিষয়ে ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, চোৱা, মই সিহঁতক বাবিলৰ ৰজা নবূখদনেচৰৰ হাতত শোধাই দিম; 
\v 22 আৰু বাবিলৰ ৰজাই জুইত পোৰা চিদিকিয়া আৰু আহাবৰ নিচিনা যিহোৱাই তোমাক কৰক বুলি কৈ, বাবিলত থকা যিহূদাৰ সকলো দেশান্তৰিত লোকে সিহঁতক দৃষ্টান্তৰ স্থল কৰি শাও দিব। 
\v 23 কিয়নো সিহঁতে ইস্ৰায়েলৰ মাজত অজ্ঞানতাৰ কাৰ্য্য কৰিলে, আৰু নিজ নিজ ওচৰ-চুবুৰীয়াৰ তিৰোতাত গমন কৰিলে, আৰু মই সিহঁতক আজ্ঞা নিদিয়া বাক্য মিছাকৈয়ে মোৰ নামেৰে প্ৰচাৰ কৰিলে; যিহোৱাই কৈছে, ময়েই জানো, আৰু ময়েই সাক্ষী আছোঁ।

\p
\v 24 তুমি নিহিলামীয়া চময়িয়াৰ বিষয়ে এই কথা কোৱা,
\v 25 ইস্ৰায়েলৰ ঈশ্বৰ বাহিনীবিলাকৰ যিহোৱাই এইদৰে কৈছে, যিৰূচালেমত থকা সকলো লোকলৈ, আৰু মাচেয়াৰ পুত্ৰ চফনিয়া পুৰোহিত আদি সকলো পুৰোহিতলৈ তুমি নিজৰ নামেৰে পত্ৰ পঠাই কৈছা,
\v 26 “যি কোনো মানুহে বলীয়া হৈ নিজকে ভাববাদী পাতে, সেই মানুহক কুন্দাত আৰু শিকলিত বন্ধ কৰিবলৈ, যিহোৱাৰ গৃহত অধ্যক্ষ হবৰ নিমিত্তে যিহোয়াদা পুৰোহিতৰ সলনি যিহোৱাই তোমাক পুৰোহিত নিযুক্ত কৰিলে।
\v 27 এই হেতুকে অনাথোতীয়া যি যিৰিমিয়াই তোমালোকৰ আগত নিজকে নিজে ভাববাদী পাতে, সেই যিৰিমিয়াক তুমি কিয় ধম্কি দিয়া নাই? 
\v 28 কিয়নো বাবিলত থকা আমালৈ তেওঁ কৈ পঠাইছে, যে, বহুদিন হব, তোমালোকে ঘৰ সাজি তাত বাস কৰা, বাৰী পাতি তাৰ ফল ভোগ কৰা।“
\v 29 চফনিয়া পুৰোহিতে সেই পত্ৰখন যিৰিমিয়া ভাববাদীয়ে শুনাকৈ পাঠ কৰিলে।
\v 30 তাতে যিৰিমিয়াৰ ওচৰলৈ যিহোৱাৰ বাক্য আহিল, বোলে,
\v 31 তুমি দেশান্তৰিত হোৱা লোকবিলাকৰ আগলৈ এই কথা কৈ পঠোৱা, যিহোৱাই নিহিলামীয়া বিষয়ে এই কথা কৈছে, মই চময়িয়াক নপঠোৱাকৈয়ে তেওঁ তোমালোকৰ আগত ভাববাণী প্ৰচাৰ কৰিলে, আৰু মিছা কথাত তোমালোকৰ বিশ্বাস জন্মালে।
\v 32 এই হেতুকে যিহোৱাই এই কথা কৈছে, চোৱা, মই নিহিলামীয়া চময়িয়াক আৰু তাৰ বংশক দণ্ড দিম; এই জাতিবিলাকৰ মাজত বসতি কৰিবলৈ তাৰ এটি সন্তানো নাথাকিব, আৰু যিহোৱাই কৈছে, মই মোৰ প্ৰজাবিলাকৰ যি মঙ্গল কৰিম, তাক তেওঁ ভোগ কৰিবলৈ নাপাব; কাৰণ তেওঁ যিহোৱাৰ বিৰুদ্ধে বিদ্ৰোহৰ কথা কলে।

\c 30
\s যিহুদীবিলাকলৈ যিহোৱাই কৰা প্ৰতিজ্ঞা।
\p
\v 1 যিহোৱাৰ পৰা যিৰিমিয়ালৈ অহা বাক্য।
\v 2 ইস্ৰায়েলৰ ঈশ্বৰ যিহোৱাই এই কথা কৈছে, মই তোমাৰ আগত কোৱা সকলো বাক্য এখন পুথিত লিখি থোৱা; 
\v 3 কিয়নো যিহোৱাই কৈছে, চোৱা, মই যি দিনা মোৰ প্ৰজা ইস্ৰায়েল আৰু যিহূদাৰ বন্দী-অৱস্থা পৰিবৰ্ত্তন কৰিম, এনে দিন আহিছে, ইয়াক যিহোৱাই কৈছে, মই তেওঁবিলাকৰ পূৰ্ব্ব-পুৰুষবিলাকক যি দেশলৈ তেওঁবিলাকক ওলোটাই আনিম, আৰু তেওঁবিলাকে তাক অধিকাৰ কৰিব।

\p
\v 4 ইস্ৰায়েল আৰু যিহূদাৰ বিষয়ে যিহোৱাই কোৱা বাক্য এইবোৰ;
\v 5 সঁচাকৈয়ে যিহোৱাই এইদৰি কৈছে, আমি শান্তিজনক নোহোৱা কম্পন আৰু ভয়ৰ শব্দ শুনিলোঁ।
\v 6 এতিয়া তোমালোকে সুধি চোৱা, পুৰুষৰ প্ৰসৱ-বেদনা হয় নে? প্ৰসৱকাৰিণীৰ নিচিনাকৈ প্ৰত্যেক পুৰুষে কঁকালত হাত দি থকা মই কিয় দেখিছোঁ? আৰু আটাইবোৰৰ মুখ কিয় বিবৰ্ণ হৈছে? 
\v 7 হায় হায়! সেই দিন ইমান মহৎ, যে, তাৰ নিচিনা আৰু কোনো দিন নাই; এয়ে যাকোবৰেই সঙ্কটৰ কাল, কিন্তু তেওঁ তাৰ পৰা ৰক্ষা পাব।
\v 8 আৰু বাহিনীবিলাকৰ যিহোৱাই কৈছে, সেই দিনা মই তোমাৰ ডিঙিৰ পৰা তেওঁৰ যুৱলি ভাঙি পেলাম; আৰু তোমাৰ যোত-জৰীবোৰ চিঙি পেলাম, বিদেশীবিলাকে তেওঁক আৰু বন্দী-কাম নকৰাব।
\v 9 কিন্তু তেওঁবিলাকে তেওঁবিলাকৰ ঈশ্বৰ যিহোৱাৰ, আৰু মই যি জনাক তেওঁবিলাকৰ ওপৰত নিযুক্ত কৰিম, তেওঁবিলাকৰ সেই ৰজা দায়ুদৰ বন্দী-কাম কৰিব।
\v 10 এই হেতুকে, যিহোৱাই কৈছে, হে মোৰ দাস যাকোব, ভয় নকৰিবা; হে ইস্ৰায়েল ব্যাকুল নহবা; কিয়নো চোৱা, মই দূৰৰ পৰা তোমাক, আৰু বন্দী-অৱস্থাত থকা দেশৰ পৰা তোমাৰ বংশক নিস্থাৰ কৰিম; তাতে যাকোব ঘূৰি আহি নিৰ্ভয় আৰু নিশ্চিন্ত হৈ থাকিব, কোনেও তেওঁক ভয় নেদেখুৱাব।
\v 11 কিয়নো, যিহোৱাই কৈছে, তোমাক ৰক্ষা কৰিবলৈ তোমাৰ লগত আছোঁ; কাৰণ মই যি জাতিৰ মাজলৈ তোমাক ছিন্ন-ভিন্ন কৰিলো, সেই আটাই জাতিক মই নিঃশেষে সংহাৰ কৰিলেও, তোমাক নিঃশেষে সংহাৰ নকৰিম; কিন্তু তোমাক সুবিচাৰেৰে শাস্তি দিম, তোমাক কোনোমতেই দণ্ড নিদিয়াকৈ নেৰোঁ।

\p
\v 12 কিয়নো যিহোৱই এই কথা কৈছে, তোমাৰ ক্ষত চিকিৎসাৰ বাহিৰে, আৰু তোমাৰ ঘা কষ্টদায়ক; 
\v 13 তোমাক আৰোগ্য কৰিবলৈ কোনেও গাত নলয়, তোমাৰ ঘা সুস্থ কৰিব পৰা কোনো ঔষধ নাই।
\v 14 তোমাৰ প্ৰেমকাৰী সকলোৱে তোমাক পাহৰিলে, সিহঁতে তোমাক নিবিচাৰে; কিয়নো তোমাৰ অপৰাধৰ বহুল্যৰ নিমিত্তে, তোমাৰ পাপৰ বৃদ্ধিৰ কাৰণে শত্ৰূৱে আঘাত কৰাৰ দৰে মই তোমাক আঘাত কৰিলোঁ, নিষ্ঠূৰ লোকে শাস্তি দিয়াৰ দৰে শাস্তি দলোঁ।
\v 15 তোমাৰ ক্ষমতাৰ কাৰণে তুমি কিয় চিঞৰিছা? তোমাৰ বেদনা উপশম হব নোৱাৰা; তোমাৰ অপৰাধৰ বহুল্যৰ নিমিত্তে তোমাৰ পাপৰ বৃদ্ধিৰ কাৰণে, মই তোমালৈ এইবোৰ কৰিলোঁ।
\v 16 এই হেতুকে তোমাক গ্ৰাস কৰোঁতা সকলোকে গ্ৰাস কৰা হব, আৰু তোমাৰ আটাই শত্ৰূবোৰৰ প্ৰত্যেকে বন্দী-অৱস্থালৈ যাব, তোমাৰ লুটকাৰীবোৰ লুটৰ বিষয় হব, আৰু তোমাক চিকাৰ কৰোঁতা আটাইকে মই চিকাৰস্বৰূপ কৰিম। 
\v 17 কিয়নো যিহোৱাই কৈছে, মই তোমাক পুনৰায় আৰোগ্য কৰিম, আৰু তোমাৰ ঘাবোৰ সুস্থ কৰিম; কাৰণ কোনো মানুহে নিবিচৰা এয়ে চিয়োন বুলি কৈ লোকে তোমাক সমাজভ্ৰষ্টা বোলে।

\p
\v 18 যিহোৱাই এই কথা কৈছে, চোৱা, মই যাকোবৰ বন্দী-অৱস্থা পৰিবৰ্ত্তন কৰিম, আৰু তেওঁৰ বাসস্থানবোৰলৈ কৃপা কৰিম; আৰু নগৰখন নিজ উপপৰ্ব্বতৰ ওপৰত পুনৰায় সজা হব, আৰু ৰাজগৃহত ৰীতিমতে মানুহৰ বসতি হব।
\v 19 আৰু সেইবোৰৰ পৰা স্তুতি-গীত আৰু আমোদকাৰীবিলাকৰ ধ্বনি উঠিব; মই তেওঁবিলাকক বৃদ্ধি কৰিম, তাতে তেওঁবিলাক কম নহব; মই তেওঁবিলাকক গৌৰৱযুক্তও কৰিম, তাতে তেওঁবিলাক সামান্য নহব।
\v 20 তেওঁবিকৰ সন্তান-সন্তুতিবিলাক আগৰ দৰে হব, তেওঁবিলাকৰ মণ্ডলী মোৰ আগত স্থাপিত হব, আৰু মই তেওঁবিলাকৰ উপদ্ৰৱকাৰী সকলোকে দণ্ড দিম।
\v 21 তেওঁবিলাকৰ অধিপতি তেওঁবিলাকৰ ভিতৰতে হব, আৰু তেওঁবিলাকৰ শাসনকৰ্ত্তা তেওঁবিলাকৰ মাজৰ পৰা ওলাব; আৰু মই তেওঁক মোৰ ওচৰ চপাম, তাতে তেওঁ মোৰ ওচৰ চাপিব; কিয়নো যিহোৱাই কৈছে, মোৰ ওচৰলৈ আহিবলৈ কাৰ সাহ আছে? 
\v 22 আৰু তোমালোক মোৰ প্ৰজা হবা, আৰু মই তোমালোকৰ ঈশ্বৰ হম।

\p
\v 23 সৌৱা চোৱা, যিহোৱাৰ প্ৰচণ্ড ক্ৰোধৰূপ ধুমুহা, এনে কি, উৰুৱাই নিয়া প্ৰবল বতাহ আহিছে; সেয়ে দুষ্টবোৰৰ মূৰত কোবেৰে লাগিব।
\v 24 যিহোৱাই নিজ কাৰ্য্য নিস্পত্তি নকৰালৈকে, আৰু নিজ মনৰ অভিপ্ৰায় সিদ্ধ নকৰালৈকে, তেওঁ প্ৰচণ্ড ক্ৰোধ নাথামিব; তোমালোকে শেষ কালত তাক বুজিবা।

\c 31
\p
\v 1 যিহোৱাই কৈছে, সেই সময়ত মই ইস্ৰায়েলৰ আটাই গোষ্ঠীৰ ঈশ্বৰ হম, আৰু তেওঁবিলাক মোৰ প্ৰজা হব।
\v 2 যিহোৱাই এই কথা কৈছে, মই ইস্ৰায়েলক বিশ্ৰাম দিবলৈ গমন কৰা কালত, তৰোৱালৰ পৰা ৰক্ষা পোৱা জাতি ইস্ৰায়েলে অৰণ্যত কৃপা পালে।
\v 3 যিহোৱাই দূৰৰ পৰা দৰ্শন দি মোক কলে, সঁচাকৈ মই চিৰস্থায়ী প্ৰেমেৰে তোমাক প্ৰেম কৰোঁ; এই নিমিত্তে মই তোমাক বহুকালৰে পৰা দয়া কৰি আহিছোঁ।
\v 4 হে কুমাৰী ইস্ৰায়েল, মই তোমাক পুনৰ নিৰ্ম্মাণ কৰিম, তাতে তুমি নিৰ্ম্মিত হবা; তুমি তোমাৰ খঞ্জৰীৰে পুনৰায় ভুষিতা হবা, আৰু আমোদকাৰীবিলাকৰ লগত নাচিবাগি ওলাই যাবা।
\v 5 তুমি চমৰিয়াৰ পৰ্ব্বতবোৰত পুনৰায় দ্ৰাক্ষাবাৰী পাতিবা; তেওঁবিলাকে ৰোব, আৰু তাৰ ফল ভোগ কৰিব।
\v 6 কিয়নো, তোমাক উঠা, ব’লা, আমাৰ ঈশ্বৰ যিহেৱাৰ গুৰিলৈ চিয়োনলৈ যাওহঁক, এই বুলি ইফ্ৰয়িমৰ পৰ্ব্বতত প্ৰহৰীবিলাকে চিঞৰা দিন আহিব।
\p
\v 7 কাৰণ যিহোৱাই এই কথা কৈছে, তোমালোকে যাকোবৰ নিমিত্তে আনন্দেৰে গীত গোৱা, আৰু জাতিবোৰৰ আগে আগে যোৱাবিলাকৰ নিমিত্তে জয়-ধ্বনি কৰা, প্ৰচাৰ কৰা, প্ৰশংসা কৰা, আৰু কোৱা, হে যিহোৱা, তোমাৰ প্ৰজা ইস্ৰায়েলৰ অৱশিষ্ট ভাগক ৰক্ষা কৰা।
\v 8 চোৱা, মই তেওঁবিলাকক উত্তৰ দিশৰ পৰা আনিম, মই পৃথিৱীৰ অন্তভাগৰ পৰা তেওঁবিলাকক, আৰু তেওঁবিলাকে সৈতে অন্ধক, খোৰাক, গৰ্ভৱতী আৰু গৰ্ভবেদনা পোৱা তিৰোতাক একে লগে গোটাম; তেওঁবিলাক বৰ এদল হৈ এই ঠাইলৈ ওলটি আহিব।
\v 9 তেওঁবিলাকে ক্ৰন্দন কৰি কৰি আহিব, আৰু বিনয় কৰা অৱস্থাৰে মই তেওঁবিলাকক চলাম; মই তেওঁবিলাকক উজুটি নোখোৱা পোন বাটেদি জুৰিৰ ওচৰেদি গমন কৰাম; কিয়নো মই ইস্ৰায়েলৰ পিতৃ আৰু ইফ্ৰয়িম মোৰ জেষ্ট পুত্ৰ।
\p
\v 10 হে জাতিবিলাক, যিহোৱাৰ বাক্য শুনা, আৰু দূৰত থকা দ্বীপবোৰত তাক প্ৰচাৰ কৰা, আৰু কোৱা, যি জনাই ইস্ৰায়েলক ছিন্ন-ভিন্ন কৰিলে, তেৱেঁই তাক গোটাব, আৰু ৰখীয়াই নিজৰ জাকক ৰখাৰ দৰে তেওঁ তাক ৰাখিব।
\v 11 কিয়নো যিহোৱাই যাকোবক মোকলালে, আৰু তাতকৈ অধিক বলৱান জনৰ হাতৰ পৰা তাক মুক্ত কৰিলে।
\v 12 তেওঁবিলাকে আহি চিয়োনৰ উচ্ছস্থানত গান কৰিব, আৰু যিহোৱাৰ উত্তম বস্তুলৈ, ঘেহুঁ, দ্ৰাক্ষাৰস, তেল, ভেড়া-পোৱালী আৰু দামোৰিৰ গুৰিলৈ, পানীৰ সোঁত বোৱাদি বব, আৰু তেওঁবিলাকৰ প্ৰাণ পানী দিয়া উদ্যানৰ নিচিনা হব; তেওঁবিলাকে আৰু সমুলি শোক নকৰিব।
\v 13 তেতিয়া যুৱতীয়ে নাচত আনন্দ কৰিব; ডেকা আৰু বুঢ়া লোকে একে লগে আনন্দ কৰিব; কিয়নো মই তেওঁবিলাকৰ বিলাপ হৰ্ষলৈ পৰিবৰ্ত্তন কৰিম, তেওঁবিলাকক শান্তনা দিম, আৰু তেওঁবিলাকক আনন্দিত কৰি তেওঁবিলাকৰ শোক গুচাম।
\v 14 আৰু মই পুষ্টিকৰ দ্ৰব্যেৰে পুৰোহিতবিলাকৰ মন তৃপ্ত কৰিম, আৰু মোৰ উত্তম বস্তুৰে মোৰ প্ৰজাবিলাকৰ হেপাহ পলোৱাই যাব, এয়ে যিহোৱাৰ বচন।
\p
\v 15 যিহোৱাই এই কথা কৈছে, ৰামাত বিলাপৰ আৰু বৰকৈ ক্ৰন্দাৰ শব্দ শুনা গৈছে, ৰাহেলে নিজৰ সন্তানবিলাকৰ নিমিত্তে ক্ৰন্দন কৰিছে; তেওঁ নিজৰ সন্তমবিলাকৰ বিষয়ে শান্তনা দিয়া কথা নামানে, কিয়নো সিবিলাক নাই।
\v 16 যিহোৱাই এই কথা কৈছে, তুমি ক্ৰন্দন কৰিবলৈ আৰু চকু-লো বোৱাবলৈ এৰা; কিয়নো যিহোৱাই কৈছে, তোমাৰ কাৰ্য্যৰ পুৰস্কাৰ দিয়া যাব, আৰু সিবিলাক শত্ৰূৰ দেশৰ পৰা পুনৰায় আহিব।
\v 17 তোমাৰ শেষ অৱস্থাৰ বিষয়ে আশা আছে, এয়ে যিহোৱাৰ বচন; আৰু তোমাৰ সন্তানবিলাক নিজৰ অঞ্চললৈ আহিব।
\v 18 “যুৱলিত অভ্যাস নোহোৱা দামুৰি পোৱালিৰ নিচিনাকৈ তুমি মোক শাস্তি দিলা, আৰু মই শাস্তি ভোগ কৰিলোঁ; তুমি মোক ঘূৰুউৱা, তাতে মই ঘূৰিম, কিয়নো তুমিয়েই মোৰ ঈশ্বৰ যিহোৱা।
\v 19 নিশ্চয়ে মই ঘূৰাৰ পাছতে মই মন পালটালোঁ, আৰু মই শিক্ষা পোৱাৰ পাছতে মোৰ কৰঙনত চপৰিয়ালোঁ; মোৰ ডেকা কালৰ অপমান ভাৰ বোৱাৰ কাৰণে মই লাজ পালোঁ এনে কি, বিবৰ্ণ হলোঁ,” এই বুলি কৈ ইফ্ৰয়িমে খেদ কৰা মই সঁচাকৈ শুনিলোঁ।
\v 20 ইফ্ৰয়িম মোৰ প্ৰিয় পুত্ৰ নহয় নে? সি মৰমৰ লৰা নহয় নে? কিয়নো যিমানবাৰ মই তাৰ অহিতে কথা কওঁ, সিমানবাৰ পুনৰায় তাক অনুগ্ৰহেৰে সোঁৱৰণ কৰোঁ; এই নিমিত্তে তাৰ কাৰণে মোৰ পেট পোৰে, অৱশ্যে মই তাক দয়া কৰিম, এয়ে যিহোৱাৰ বচন।
\p
\v 21 তুমি ঠায়ে ঠায়ে নিজৰ নিমিত্তে বাটৰ চিন ৰাখা, তোমাৰ বাট দেখুউৱা খুটা স্থাপন কৰা; তুমি যি ৰাজবাটেদি গৈছিলা, তাক মনত ৰাখা; হে কুমাৰী ইস্ৰায়েল, ওলোটা, পুনৰায় তোমাৰ এই নগৰবোৰলৈ উলটি আহাঁ।
\v 22 হে বিপথগামিনী জীয়াৰী, কিমান কাল ইফালে সিফালে কৰি থাকিবা? কাৰণ যিহোৱাই পৃথিৱীত এটা নতুন কথা সৃষ্টি কৰিলে, এজনী তিৰোতাই এজন পুৰুষক আবৰি ধৰিব।
\p
\v 23 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, মই যেতিয়া এই লোকবিলাকৰ বন্দী-অৱস্থা পৰিবৰ্ত্তন কৰিম, তেতিয়া তেওঁবিলাকে যিহূদা দেশত আৰু তাৰ নগৰবোৰত পুনৰায় এই কথা কব, হে ধৰ্ম্মনিবাস, হে পৱিত্ৰ পৰ্ব্বত, যহোৱাই তোমাক আশীৰ্ব্বাদ কৰক।
\v 24 যিহূদা আৰু তাৰ সকলো নগৰবোৰে, খেতিয়কবিলাক আৰু ভেড়াৰ জাক লৈ ফুৰোঁতাবিলাকে একে লগে তাত বাস কৰিব।
\v 25 কিয়নো মই ভাগৰুৱা প্ৰাণ জুৰালোঁ, আৰু প্ৰত্যেক দুখিত প্ৰাণক পৰিতৃপ্ত কৰিলোঁ।
\v 26 ইয়াতে মই সাৰ পাই চালোঁ; আৰু মোৰ নিদ্ৰা মোলৈ সুখদায়ক আছিল।
\p
\v 27 যিহোৱাই কৈছে, চোৱা, এনে কোনো দিন আহিছে, যে, সেই দিনা মই ইস্ৰায়েল আৰু যিহূদা বংশত মানুহ আৰু পশুস্বৰূপ গুটি বম।
\v 28 মই তেওঁবিলাকক উঘালিবলৈ, ভাঙিবলৈ, নিপাত কৰিবলৈ, বিনষ্ট কৰিবলৈ, আৰু দুখ দিবলৈ তেওঁবিলাকৰ পক্ষে যেনেকৈ জাগি আছিলোঁ, তেওঁবিলাকক সাজিবলৈ আৰু ৰোবলৈ সেই দৰে তেওঁবিলাকৰ পক্ষে জাগি থকিম, ইয়াক যিহোৱাই কৈছে।
\v 29 বাপেকহঁতে টেঙা দ্ৰাক্ষা গুটিখালে, তাতে পুতেকহঁতৰ দাঁত টেঙালে, সেই দিনা লোকবিলাকে এনে কথা আৰু নকব।
\v 30 কিন্তু প্ৰতিজনে নিজ নিজ অপৰাধৰ কাৰণে মৰিব; যি মানুহে টেঙা গ্ৰাক্ষাগুটি খাব, তেওঁৰেইহে দাঁত টেঙাব।
\p
\v 31 যিহোৱাই কৈছে, চোৱা, এনে কোনো দিন আহিছে, সেই দিনা মই ইস্ৰায়েল-বংশ আৰু যিহূদা বংশই সৈতে এক নতুন নিয়ম স্থাপন কৰিম।
\v 32 যিহোৱাই কৈছে, মই তেওঁবিলকৰ স্বামী থকাতো মোৰ যি নিয়মটি তেওঁবিলাকে ভাঙিছিল, মিচৰ দেশৰ পৰা উলিয়াই আনিবলৈ তেওঁবিলাকৰ পূৰ্ব্ব–পুৰুষবিলাকৰ হাত ধৰিবৰ দিনা তেওঁবিলাকে সৈতে কৰা সেই নিয়মটি অনুসাৰে নহয়।
\v 33 কিন্তু যিহোৱাই কৈছে, সেই দিনৰ পাছত ইস্ৰায়েল-বংশৰ লগত মই যি নিয়ম কৰিম, সেই নিয়মটি এই, মই তেওঁবিলাকৰ অন্তৰত মোৰ ব্যৱস্থা স্থাপন কৰিম, আৰু তেওঁবিলাকৰ হৃদয়ত তাক লিখিম; মই তেওঁবিলাকৰ ঈশ্বৰ হম, আৰু তেওঁবিলাক মোৰ প্ৰজা হব।
\v 34 যিহোৱাক জানা, এই কথা কৈ তেওঁবিলাক প্ৰতিজনে নিজ নিজ ওচৰ-চুবুৰিয়াক, আৰু প্ৰতিজনে নিজ নিজ ভাইক আৰু শিক্ষা নিদিব; কাৰণ, যিহোৱাই কৈছে, বৰৰ পৰা সৰুলৈকে সকলোৱে মোক জানিব, কিয়নো মই তেওঁবিলাকৰ অপৰাধ ক্ষমা কৰিম, আৰু তেওঁবিলাকৰ পাপ মই আৰু নুসুঁৱৰিম।
\p
\v 35 যি জনাই দিনৰ পোহৰৰ নিমিত্তে সুৰ্য্য, আৰু ৰাতিৰ পোহৰৰ নিমিত্তে চন্দ্ৰ আৰু তৰাবোৰৰ নিয়ম স্থাপন কৰে, যি জনাই সাগৰৰ ঢৌৱে গৰ্জ্জন কৰাকৈ সমুদ্ৰক আস্ফালন কৰায়, বাহিনীবিলাকৰ যিহোৱা নামেৰে প্ৰখ্যাত হোৱা সেই যিহোৱাই এইদৰে কৈছে।
\v 36 যিহোৱাই কৈছে, যদি এই নিয়মবোৰ মোৰ আগৰ পৰা গুচে, তেন্তে ইস্ৰায়েল বংশও চিৰকালৰ নিমিত্তে মোৰ আগত এক জাতি হোৱাৰ পৰা স্থগিত হব।
\v 37 যিহোৱাই এই কথা কৈছে, যদি ওপৰত আকাশ-মণ্ডল জুকিব পাৰি, আৰু তলত পৃথিৱীৰ মূলবোৰ অনুসন্ধান কৰিব পাৰি, তেনেহলে ইস্ৰায়েলে কৰা সকলো কৰ্ম্মৰ নিমিত্তে মইও গোটেই ইস্ৰায়েল-বংশক দূৰ কৰিম, এয়ে যিহোৱাৰ বচন।
\p
\v 38 যিহোৱাই কৈছে, চোৱা, এনে কোনো দিন আহিছে, যে, সেই দিনা যিহোৱাৰ উদ্দেশ্যে হননেলৰ কোঁঠৰ পৰা চুকৰ দুৱাৰলৈকে নগৰখন সজা হব।
\v 39 আৰু পৰিমাণ-জৰী গাৰেব পৰ্ব্বতলৈকে পোনে পোনে টনা যাব; আৰু ঘূৰি গোৱালৈ আহিব।
\v 40 আৰু মৰা শৱ আৰু ছাই পেলোৱা গোটাই উপত্যকা, আৰু কিদ্ৰোণ জুৰিলৈকে সকলো মুকলি ঠাই পূবফালে থকা অশ্ব-দুৱাৰৰ চুকলৈকে যিহোৱাৰ উদ্দেশ্যে পৱিত্ৰ হব; তাক চিৰকালৰ নিমিত্তে আৰু উঘলা বা নিপাত কৰা নহব।
\c 32
\s যিৰিমিয়াই কিনি লোৱা এডোখৰ মাটিৰ উপমা।
\p
\v 1 যিহূদাৰ চিদিকিয়া ৰজাৰ ৰাজত্বৰ দশম বছৰত, অৰ্থাৎ নবূখদনেচৰৰ ৰাজ্বৰ অষ্টাদশ বছৰত যিহোৱাৰ পৰা যি বাক্য যিৰিমিয়াৰ ওচৰলৈ আহিছিল, তাৰ বিষয়।
\v 2 সেই সময়ত বাবিলৰ ৰজাৰ সৈন্যসান্তই যিৰূচালেম অৱৰোধ কৰিছিল; আৰু যিৰিমিয়া ভাববাদী যিহূদাৰ ৰাজগৃহৰ প্ৰহৰীৰ চোতানত বন্ধ আছিল।
\v 3 কিয়নো যিহূদাৰ ৰজা চিদিকিয়াই তেওঁক বন্ধ কৰি থৈ কৈছিল, “যিহোৱাই এইদৰে কৈছে, চোৱা, মই এই নগৰখন বাবিলৰ ৰজাৰ হাতত সমৰ্পণ কৰিম, আৰু তেওঁ তাক হাত কৰি লব;
\v 4 আৰু যিহূদাৰ ৰজা চিদিকিয়া কলদীয়াহঁতৰ হাতৰ পৰা নাসাৰিব, কিন্তু অৱশ্যে তেওঁক বাবিলৰ ৰজাৰ হাতত শোধাই দিয়া হব, আৰু তেওঁ সম্মুখা-সম্মুখি হৈ তেওঁৰ লগত কথা হব, আৰু চকুৱে চকুৱে দেখা দেখি হব;
\v 5 আৰু তেওঁ চিদিয়াক বাবিললৈ লৈ যাব, আৰু মই তেওঁৰ বিচাৰ নকৰালৈকে তাতেই তেওঁ থকিব, এয়ে যিহোৱাৰ বচন। তোমালোকে যদিও কলদীয়াহঁতে সৈতে ৰণ কৰিছা, তথাপি কৃতকাৰ্য্য নহবা,” এই বুলি তুমি কিয় ভাববাণী প্ৰচাৰ কৰিছা?
\p
\v 6 যিৰিমিয়াই কলে, মোৰ ওচৰলৈ যিহোৱাৰ এই বাক্য আহিল, বোলে,
\v 7 চোৱা, তোমাৰ দদায়েৰা চল্লূমৰ পুত্ৰ হনমেলে তোমাৰ ওচৰলৈ আহি এই কথা কব, অনাথোতত থকা মোৰ শস্যক্ষেত্ৰখন তুমি নিজৰ নিমিত্তে কিনি লোৱা; কিয়নো, তাক কিনি মোকলাবলৈ তোমাৰ স্বত্ব আছে।
\v 8 পাছে যিহোৱাৰ বাক্য অনুসাৰে মোৰ দদাইৰ পুতেক হনমেলে প্ৰহৰীৰ চোতাললৈ মোৰ ওচৰলৈ আহি কলে, মই বিনয় কৰোঁ, বিন্যামীন প্ৰদেশৰ অনাথোত থকা মোৰ শস্যক্ষেত্ৰখন তুমি কিনি লোৱা, কিয়নো উত্তৰাধিকাৰ আৰু মোকলাবৰ স্বত্ব তোমাৰ; তুমি নিজৰ নিমিত্তে তাক কিনি লোৱা। তেতিয়া, এয়ে যে যিহোৱাৰ বাক্য, তাক মই জানিলোঁ।
\v 9 এই হেতুকে মই মোৰ দদাইৰ পুতেক হনমেলৰ পৰা অনাথোতত থকা শস্যক্ষেত্ৰখন কিনি লৈ তাৰ ধন সোতৰ চেকল ৰূপ জুখি তেওঁক দিলোঁ।
\v 10 মই দলীলত চহি দিলোঁ, মোহৰ মাৰি বন্ধ কৰিলোঁ, সাক্ষী মাতিলোঁ, আৰু তৰ্জুত ধন জুখি তেওঁক দিলোঁ।
\v 11 এইদৰে মাটিৰ বৰ্ণনা আৰু নিয়ম থকা খৰিদা দলীল দুখন, অৰ্থাত মোহৰ মাৰি বন্ধ কৰা আৰু খোলা এই দুয়োখন ললোঁ।
\v 12 তাৰ পাছত মোৰ দদাইৰ পুতেক হনমেলৰ আগত, খৰিদা দলীলত চহি দিয়া সাক্ষীবোৰৰ আগত আৰু প্ৰহৰীৰ চোতাৰত বহি থকা আটাই যিহূদী লোকৰ আগত মই এই খৰিদা দলীলখন মহচেয়াৰ নাতিয়েক নেৰিয়াৰ পুত্ৰ বাৰুকৰ হাতত গটাই দিলোঁ।
\v 13 আৰু তেওঁবিলাকৰ আগতে বাৰুকক এই আজ্ঞা কৰিলোঁ,
\v 14 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, তুমি মোহৰ মাৰি বদ্ধ কৰা এই খৰিদা দলীলখন আৰু এই খোলা দলীলখন, দুয়োখন লৈ বহুদিনলৈ থাকিবৰ নিমিত্তে এক মাটিৰ পাত্ৰত থোৱা।
\v 15 কিয়নো ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, ঘৰ, শস্যক্ষেত্ৰ, আৰু দ্ৰাক্ষাবাৰী এই দেশত পুনৰায় কিনা যাব।
\p
\v 16 নেৰিয়াৰ পুত্ৰ বাৰুকক এই খৰিদা দলীলখন দিয়াৰ পাছত মই যিহোৱাৰ আগত এই প্ৰাৰ্থনা কৰিলোঁ,
\v 17 হে প্ৰভু যিহোৱা, চোৱা, তুমিয়েই তোমাৰ মহা শক্তিৰে আৰু মেলা বহুৰে আকাশ-মণ্ডল আৰু পৃথিৱী নিৰ্মাণ কৰিলা, তোমাৰ অসাধ্য একোৱেই নাই;
\v 18 তুমি হাজাৰ হাজাৰ লোকলৈ দয়া প্ৰকাশ কৰোঁতা, আৰু পূৰ্ব্ব-পুৰুষবিলাকৰ অপৰাধৰ প্ৰতিফল তেওঁবিলাকৰ পাছত হোৱা তেওঁবিলাকৰ সন্তান-সন্তুতিৰ বুকুত দিওঁতা মহান পৰাক্ৰমী ঈশ্বৰ বাহিনীবিলাকৰ যিহোৱা তেওঁৰ নাম।
\v 19 তুমি মন্ত্ৰণাত মহান, আৰু কাৰ্য্যত শ্ৰেষ্ঠ; প্ৰতিজনৰ আচাৰ-ব্যৱহাৰ আৰু কাৰ্য্যৰ ফল অনুসাৰে প্ৰতিফল দিবলৈ মনুষ্য-সন্তানবিলাকৰ আটাই আচাৰ-ব্যৱহাৰৰ ওপৰত তোমাৰ চকু মেলা আছে।
\v 20 তুমি মিচৰ দেশত নানা চিন আৰু অদ্ভত লক্ষণ দেখুৱাইছিলা, আজিলৈকে ইস্ৰায়েল আৰু আন আন লোকবিলাকৰ মাজত কৰি আহিছা; তুমি নিজৰ নিমিত্তে আজিৰ নিচিনাকৈ নাম প্ৰখ্যাত কৰিলা।
\v 21 তুমি নানা চিন আৰু অদ্ভত লক্ষণ, বলী হাত, মেলা বাহু, আৰু মহাভয়ানকতাৰে তোমাৰ প্ৰজা ইস্ৰায়েল লোকবিলাকক মিচৰ দেশৰ পৰা উলিয়াই আনিছিলা;
\v 22 আৰু গাখীৰ মৌ-জোল বৈ যোৱা যি দেশ তেওঁবিলাকক দিম বুলি তুমি তেওঁবিলাকৰ পূৰ্ব্ব–পুৰুষবিলাকৰ আগত শপত কৰিছিলা, এই দেশ তুমি তেওঁবিলাকক দিলা।
\v 23 আৰু তেওঁবিলাকে সোমাই তাক অধিকাৰ কৰিলে; কিন্তু তেওঁবিলাকে তোমাৰ বাক্য পালন নকৰিলে, বা তোমাৰ ব্যৱস্থাত নচলিলে, আৰু তুমি তেওঁবিলাকক যি যি কাৰ্য্য কৰিবলৈ আজ্ঞা দিলা, সেইবোৰৰ একোকে তেওঁবিলাকে নকৰিলে; এই নিমিত্তে তুমি তেওঁবিলাকলৈ এই সকলো শপত ঘটালা।
\v 24 চোৱা, নগৰখন লবৰ উদ্দেশ্যেৰে সৌৱা হাদামবোৰ ওচৰ পালেহি; তৰোৱাল, আকাল আৰু মহামাৰীৰ কাৰণে এই নগৰখন তাৰ অহিতে যুদ্ধ কৰা কলদীয়াহঁতৰ হাতত সমৰ্পণ কৰা হৈছে, আৰু তুমি কোৱা কথা ঘটিল; আৰু চোৱা, তুমি তাক দেখিছা।
\v 25 আৰু হে প্ৰভু যিহোৱা, ধন দি শস্যক্ষেত্ৰ কিনা, আৰু সাক্ষী মাতা, এই বুলি তুমি মোক কলা; অথচ এই নগৰখন কলদীয়াবিলাকৰ হাতত শোধাই দিয়া হৈছে।
\p
\v 26 তেতিয়া যিৰিমিয়াৰ ওচৰলৈ যিহোৱাৰ বাক্য আহিল, বোলে,
\v 27 চোৱা, ময়েই যিহোৱা, সকলো মৰ্ত্ত্যৰেই ঈশ্বৰ; মোৰ অসাধ্য জানো কিবা আছে?
\v 28 এই হেতুকে যিহোৱাই এই কথা কৈছে, চোৱা, মই কলদীয়াহঁতৰ, আৰু বাবিলৰ ৰজা নবূখদৰেচৰৰ হাতত সেই নগৰখন সম্পূৰ্ণ কৰিম; তাতে তেওঁ তাক হাত কৰি লব।
\v 29 আৰু এই নগৰখনৰ বিৰুদ্ধে যি কলদীয়াহঁতে যুদ্ধ কৰিছে, সিহঁতে আহি এই নগৰত জুই লগাই, মোক বেজাৰ দিবৰ নিমিত্তে যি ঘৰবোৰৰ চালত, তেওঁবিলাকে বালৰ উদ্দেশ্যে ধূপ উৎসৰ্গ কৰে, আৰু ইতৰ দেৱতাৰ উদ্দেশ্যে পেয় নৈবেদ্য ঢালে, সেইবোৰ ঘৰে সৈতে ইয়াক পুৰিব।
\v 30 কিয়নো ইস্ৰায়েলৰ সন্তানবিলাকে আৰু যিহূদাৰ সন্তানবিলাকে লৰা কালৰে পৰা মোৰ সাক্ষাতে কেৱল কু-কৰ্ম্মহে কৰি আহিছে; কাৰণ, যিহেৱাই কৈছে, ইস্ৰায়েলৰ সন্তানবিলাকে নিজ নিজ হাতৰ কাৰ্য্যেৰে কেৱল মোক বেজাৰহে দিছে।
\v 31 কিয়নো, ইস্ৰায়েলৰ সন্তানবিলাকে আৰু যিহূদাৰ সন্তানবিলাকে, তেওঁবিলাকৰ ৰজা, প্ৰধান লোক, পুৰোহিত, ভাববাদীবিলাক, যিহূদাৰ লোক, আৰু যিৰূচালেম-নিবীসীবিলাকে মোক বেজাৰ দিবৰ অৰ্থে কৰা তেওঁবিলাকৰ সকলো দুষ্কৰ্ম্মৰ কাৰণে,
\v 32 মোৰ আগৰ পৰা মই এই নগৰখন দূৰ কৰিবলৈ, তেওঁবিলাকে ইয়াক সজা দিনৰে পৰা আজিলৈকে, ই মোৰ পক্ষে মোৰ ক্ৰোধ আৰু কোপৰ কাৰণ হৈ আহিছে।
\v 33 আৰু তেওঁবিলাকে মোলৈ মুখ নিদি পিঠি দিলে। আৰু যদিও মই প্ৰভাতে উঠি তেওঁবিলাকক শিক্ষা দিছিলোঁ, তথাপি তেওঁবিলাকে মোৰ শিক্ষা গ্ৰহণ কৰিবলৈ কাণ নিদিলে।
\v 34 কিন্তু মোৰ নামেৰে প্ৰখ্যাত হোৱা গৃহটি অশুচি কৰিবৰ অৰ্থে তেওঁবিলাকে তাৰ ভিতৰত তেওঁবিলাকৰ ঘৃণনীয় বস্তুবোৰ ৰাখিলে।
\v 35 আৰু মোলকৰ উদ্দেশ্যে নিজ নিজ পো-জীবোৰক জুইৰ মাজেদি গমন কৰাবলৈ, তেওঁবিলাকে হিন্নোমৰ পুতেকৰ উপত্যকাত থকা বালৰ ওখ ঠাইবোৰ সাজিলে; যিহূদাক পাপ কৰাবলৈ তেওঁবিলাকে সেই ঘিণলগীয়া কাৰ্য্য কৰিবৰ নিমিত্তে মই আজ্ঞা কৰা নাছিলোঁ, আৰু মোৰ মনত উদয়ো হোৱা নাছিল।
\p
\v 36 এই হেতুকে, এতিয়া তোমালোকে যি নগৰৰ বিষয়ে কৈছা, বোলে, তৰোৱাল, আকাল, আৰু মহামাৰীৰ দ্বাৰাই এই নগৰখন বাবিলৰ ৰজাৰ হাতত শোধাই দিয়া হৈছে, তাৰ বিষয়ে ইস্ৰায়েলৰ ঈশ্বৰ যিহেৱাই এই কথা কৈছে,
\v 37 চোৱা, মই মোৰ ক্ৰোধ, কোপ, আৰু মহাৰোগত তেওঁবিলাকক যি যি দেশলৈ খেদাইছিলোঁ, সেই সেই দেশৰ পৰাই তেওঁবিলাকক চপাম, আৰু পুনৰায় এই ঠাইলৈ আনি নিৰাপদে বাস কৰাম;
\v 38 তাতে তেওঁবিলাক মোৰ প্ৰজা হব, আৰু মই তেওঁবিলাকৰ ঈশ্বৰ হম।
\v 39 তেওঁবিলাকে চিৰকাললৈকে মোক ভয় কৰিবৰ নিমিত্তে তেওঁবিলাকৰ আৰু তেওঁবিলাকৰ পাছৰ সন্তানবিলাকৰ মঙ্গলৰ অৰ্থে তেওঁবিলাকক এক চিত্ত আৰু এক পথ দিম।
\v 40 তেওঁবিলাকৰ মঙ্গল কৰিবলৈ, মই যে তেওঁবিলাকৰ পৰা নুঘূৰিম, তেওঁবিলাকে সৈতে মই এনে চিৰস্থায়ী নিয়ম স্থাপন কৰিম, আৰু তেওঁবিলাক মোৰ পৰা আঁতৰ নহবৰ নিমিত্তে, তেওঁবিলাকৰ মনত মোৰ বিষয়ৰ ভয় স্থাপন কৰিম।
\v 41 এনে কি, তেওঁবিলাকৰ মঙ্গল কৰিবলৈ মই তেওঁবিলাকত আনন্দ কৰিম, আৰু নিশ্চয়ে সমস্ত মনেৰে ও সমস্ত প্ৰাণেৰে মই তেওঁবিলাকক এই দেশত ৰোম।
\v 42 কিয়নো যিহোৱাই এই কথা কৈছে, মই লোকবিলাকলৈ যেনেকৈ এই সকলো মহা-আপদ ঘটালোঁ, তেনেকৈ মই তেওঁবিলাকলৈ প্ৰতিজ্ঞা কৰা আটাই মঙ্গলো ঘটাম।
\v 43 আৰু এই যি দেশৰ বিষয়ে, ই মনুষ্য আৰু পশুশূন্য ধ্বংসস্থান, ইয়াক কলদীয়াহঁতৰ হাতত সমৰ্পণ কৰা হৈছে, এই বুলি তোমালোকে কৈছা, এই দেশৰ শস্যক্ষেত্ৰ কিনা হব।
\v 44 বিন্যামীন প্ৰদেশত, যিৰূচালেমৰ চাৰিওফালে থকা ঠাইত, আৰু যিহূদাৰ পৰ্ব্বতীয়া অঞ্চলৰ নিম্ন-ভুমিৰ, আৰু দক্ষিণ অঞ্চলৰ নগৰবোৰত লোকবিলাকে ধন দি শস্যক্ষেত্ৰ কিনিব, আৰু দলীলত চহি দি, মোহৰ মাৰি বন্ধ কৰিব, আৰু সাক্ষী মাতিব; কিয়নো যিহোৱাই কৈছে, মই তেওঁবিলাকৰ বন্দী-অৱস্থা পৰিবৰ্ত্তন কৰিম।
\c 33
\s যিহূদীবিলাকৰ বন্দীত্বৰ পৰাবৰ্ত্তন।
\p
\v 1 পাছে দ্বিতীয়বাৰ যিৰিমিয়ালৈ যিহোৱাৰ বাক্য আহিল বোলে, (তেতিয়াও তেওঁ প্ৰহৰীৰ চোতালত বন্ধ আছিল,)
\v 2 এই কাৰ্য্যৰ কৰ্ত্তা যিহোৱা, যি জনাই ইয়াক সিদ্ধ কৰিবলৈ কল্পনা কৰে, যিহোৱা নামেৰে প্ৰখ্যাত হোৱা সেই যিহেৱাই এইদৰে কৈছে, 
\v 3 তুমি মোৰ আগত প্ৰাৰ্থনা কৰা; তাতে মই তোমাক উত্তৰ দিম, আৰু তুমি নজনা মহত আৰু অগম্য কথা তোমাক জনাম।
\v 4 কিয়নো হাদামবোৰআৰু তৰোৱালৰ পৰা ৰক্ষাৰ উপায় কৰিবলৈ এই নগৰৰ আৰু যিহূদাৰ ৰজাবিলাকৰ যি ঘৰবোৰ ভঙা হৈছৈ, সেই ঘৰবোৰৰ বিষয়ে ইস্ৰায়েলৰ ঈশ্বৰ যিহোৱাই এই কথা কৈছে,
\v 5 লোকবিলাকে কলদীয়াহঁতে সৈতে যুদ্ধ কৰিবলৈ আহিছে, কিন্তু যিবিলাকক মই মোৰ ক্ৰোধ আৰু মহা-কোপত বধ কৰিলোঁ, আৰু যিবিলাকৰ সকলো দুষ্টতাৰ নিমিত্তে মই এই নগৰৰ পৰা মোৰ মুখ লুকুৱাই ৰাখিলোঁ, সেইবোৰ মানুহৰ মৰা শৱেৰে এই ঘৰবোৰ পৰিপূৰ্ণ কৰিবলৈহে আহিছে।
\v 6 চোৱা, মই নগৰৰ ঘা বান্ধি চিকিতসা কৰিম, তেওঁবিলাকক সুস্থ কৰিম, আৰু তেওঁবিলাকলৈ প্ৰচুৰ পৰিমানে কুশল আৰু সত্যতা প্ৰকাশ কৰিম।
\v 7 যি যিহূদা আৰু ইস্ৰায়েলৰ বন্দী-অৱস্থা পৰিবৰ্ত্তন কৰিম, আৰু আগৰ দৰে পুনৰায় তেওঁবালাকক স্থাপন কৰিম। 
\v 8 আৰু যি অপৰাধৰ দ্বাৰাই তেওঁবিলাকে মোৰ অহিতে পাপ কৰিলে, তেওঁবিলাকৰ সেই অপৰাধ মই ধুই পেলাম; আৰু যি নানা অপৰাধেৰে তেওঁবিলাকে মোৰ অহিতে পাপ কৰিলে, আৰু যিহৰ দ্বাৰাই তেওঁবিলাকে অধৰ্ম্ম–আচৰণ কৰিলে, মই তেওঁবিলাকৰ সেই সকলো অপৰাধ ক্ষমা কৰিম।
\v 9 আৰু মই তেওঁবিলাকলৈ কৰা আটাই মঙ্গল-কাৰ্য্যৰ কথা পৃথিৱীৰ যি জাতিবিলাকে শুনিব, আৰু মই তেওঁবিলাকৰ নিমিত্তে কৰা আটাই মঙ্গল আৰু শান্তিৰ কথা শুনি ভয়ত কঁপিব, সেই সকলো জাতিৰ আগত এই নগৰ মোৰ পক্ষে আনন্দজনক নাম, প্ৰশংসা, আৰু গৌৰৱৰ বিষয় হব।
\p
\v 10 যিহোৱাই এই কথা কৈছে, এই যি ঠাইৰ বিষয়ে তোমালোকে কৈছা, যে, ই উচ্ছন্ন, মনুষ্য, আৰু পশুশূন্য, এই ঠাইত, এনে কি উচ্ছন্ন, মনুষ্য ও নিবাসী-শূন্য আৰু পশুশূন্য যিহূদাৰ নগৰ আৰু যিৰূচালেমৰ আলিবোৰত, 
\v 11 আনন্দৰ ধ্বনি, উল্লাসৰ ধ্বনি, দৰা-কন্যা ধ্বনি, আৰু “বাহিনীবিলাকৰ যিহোৱাৰ ধন্যবাদ কৰা, কিয়নো যিহোৱা মঙ্গলময়, কাৰণ তেওঁৰ দয়া চিৰকাললৈকে থকে,” এই বুলি কোৱাবিলাকৰ ধ্বনি, আৰু যিহোৱাৰ গৃহলৈ ধন্যবাদাৰ্থক বলি অনাবিলাকৰ ধ্বনি পুনৰায় শুনা যাব। কিয়নো, যিহোৱাই কৈছে, মই এই দেশৰ বন্দী-অৱস্থা পৰিবৰ্ত্তন কৰি আগৰ দৰে কৰিম। 

\p
\v 12 বাহিনীবিলাকৰ যিহোৱাই এই কথা কৈছে, উচ্ছন্ন, মানুহ আৰু পশুশূন্য এই ঠাইত আৰু ইয়াৰ সকলো নগৰত ভেড়াৰ জাকক শয়ন কৰাওঁতা ৰখীয়াবিলাকৰ বসতিৰ ঠাই পুনৰায় হব।
\v 13 যিহোৱাই কৈছে, পৰ্ব্বতীয়া অঞ্চলৰ, নিম্ন-ভুমিৰ আৰু দক্ষিণ অঞ্চলৰ নগৰবোৰত, বিন্যামীন প্ৰদেশত, যিৰূচালেমৰ চাৰিওফালৰ ঠাইবোৰত, আৰু যিহূদাৰ নগৰবোৰত ভেড়া-গণনাকাৰী লোকৰ হাতৰ তলেদি ভেড়াৰ জাকবিলাক পুনৰায় গমন কৰিব। 

\p
\v 14 যিহোৱাই কৈছে, চোৱা, ইস্ৰায়েল-বংশ আৰু যিহূদা-বংশৰ বিষয়ে মই কোৱা মঙ্গল-বাক্য যি দিনা সিদ্ধ কৰিম, এনে দিন আহিছে।
\v 15 সেই দিনা আৰু সেই কালত মই দায়ুদৰ বংশত এই ধাৰ্ম্মিক গজালি গজাম, তেওঁ দেশত বিচাৰ আৰু ন্যায় সিদ্ধ কৰিব।
\v 16 সেই দিনা যিহূদাই পৰিত্ৰাণ পাব, যিৰূচালেমে নিৰাপদে বাস কৰিব, আৰু “যিহোৱাই আমাৰ ধাৰ্ম্মিকতা,” এই নামেৰে সেই নগৰ প্ৰখ্যাত হব; 
\v 17 কিয়নো যিহোৱাই এই কথা কৈছে, ইস্ৰায়েল-বংশৰ সিংহাসনৰ ওপৰত বহিবলৈ দায়ূদ-বংশীয় পুৰুষৰ অভাৱ নহব; 
\v 18 আৰু মোৰ আগত হোম-বলি উৎসৰ্গ কৰিবলৈ, লৈবেদ্য দগ্ধ কৰিবলৈ, আৰু নিত্যে নিত্যে মঙ্গলাৰ্থক বলিদান কৰিবলৈ লেবীয়া পুৰোহিবিলাকৰ মাজৰ কোনো পুৰুষৰ অভাৱ নহব।

\p
\v 19 পাছে যিৰিমিয়াৰ ওচৰলৈ যিহোৱাৰ বাক্য আহিল, বোলে, 
\v 20 যিহোৱাই এইদৰে কৈছে, দিন আৰু ৰাতিৰ মোৰ নিয়ম যদি তোমালোকে এনেকৈ ভাঙিব পাৰা, যে, নিজ নিজ কালত দিন কি ৰাতি নহব,
\v 21 তেন্তে মোৰ দাস দায়ূদে সৈতে কৰা মোৰ নিয়মটিও এনেকৈ ভাঙিব পৰা যাব, যে, তেওঁৰ সিংহাসনত বহি ৰাজশাসন কৰিবলৈ তেওঁৰ এটি সন্তানো নহব; আৰু মোৰ পৰিচাৰক লেবীয়া পুৰোহিতবিলাকে সৈতে কৰা মোৰ নিয়মটিও ভাঙিব পৰা যাব। 
\v 22 আকাশ-মণ্ডলৰ বাহিনীবিাক যেনেকৈ গণিব নোৱাৰি, আৰু সমুদ্ৰৰ বালি যেনেকৈ জুখিব মোৱাৰি, তেনেকৈ মই মোৰ দাস দায়ূদৰ বংশৰ আৰু মোৰ পৰিচৰ্য্যা কৰোঁতা লেবিয়াবিলাকক বৃদ্ধি কৰিম।

\p
\v 23 পুনৰায় যিৰিমিয়াৰ ওচৰলৈ যিহোৱাৰ বাক্য আহিল, বোলে, 
\v 24 এই জাতিয়ে কি কৈছে, তাক জানো তুমি ভু পোৱা নাই? সিহঁতে কৈছে, যিহোৱাই নিজৰ মনোনীত এই দুই গোষ্ঠীক অগ্ৰাহ্য কৰিছে; সিহঁতে নিজৰ আগত মোৰ প্ৰজাবিলাকক এক জাতি বুলি আৰু গণনা নকৰি এইদৰে হেয়জ্ঞান কৰে।
\v 25 যিহোৱাই এই কথা কৈছে, দিন আৰু ৰাতি মোৰ নিয়ম যদি নৰয়, আৰু যদি মই আকাশ-মণ্ডল আৰু পৃথিৱীৰ নিয়মবোৰ নিৰূপণ নকৰাকৈ থকোঁ,
\v 26 তেন্তে মই যাকোবৰ আৰু মোৰ দাস দায়ূদৰ বংশকো অগ্ৰাহ্য কৰি আব্ৰাহাম, ইচ্হাক, আৰু যাকোবৰ বংশৰ ওপৰত শাসন কৰিবলৈ তেওঁৰ বংশৰ এজনকো নলম; কিয়নো মই তেওঁবিলাকৰ বন্দী-অৱস্থা পৰিবৰ্ত্তন কৰিম, আৰু তেওঁবিলাকক দয়া কৰিম।

\c 34
\s চিদিকিয়াৰ ভাবী বন্দীত্ব, আৰু তেওঁ পতা নিয়মটিৰ বিষয়।
\p
\v 1 বাবিলৰ ৰজা নবূখদনেচৰ, তেওঁৰ সৈন্যসামন্ত, তেওঁৰ অধিনে থকা পৃথিৱীৰ সকলো ৰাজ্যবোৰ, আৰু সকলো জাতিবিলাকে যিৰুচালেম আৰু তাৰ আটাই নগৰৰ বিৰুদ্ধে যুদ্ধ কৰা সময়ত, যিৰিমিয়াৰ ওচৰলৈ যিহোৱাৰ পৰা এই বাক্য আহিল, বোলে,
\v 2 ইস্ৰায়েলৰ ঈশ্বৰ যিহোৱাই এই কথা কৈছে, তুমি যোৱা, আৰু যিহূদাৰ ৰজা চিজিকিয়াৰ লগত কথা হৈ তেওঁক কোৱা, যিহোৱাই এইদৰে কৈছে, চোৱা, মই বাবিলৰ ৰজাৰ হাতত এই নগৰ সমৰ্পণ কৰিম, আৰু তেওঁ তাক জুইৰে দগ্ধ কৰিব; 
\v 3 আৰু তুমি তেওঁৰ হাতৰ পৰা ৰক্ষা নাপাবা, কন্তু নিশ্চয়ে ধৰা পৰি তেওঁৰ হাতত সমৰ্পিত হবা; তোমাৰ চকুৱে বাবিলৰ ৰজাৰ চকু দেখিব, তেওঁ সম্মুখা-সম্মুখী হৈ তোমাৰ নগত কথা হব, আৰু তুমি বাবিললৈ যাবা।
\v 4 তথাপি হে যিহূদাৰ ৰজা চিদিকিয়া, তুমি যিহোৱাৰ বাক্য শুনা; যিহোৱাই তোমাৰ বিষয়ে এইদৰে কৈছে,
\v 5 তুমি তৰোৱালৰ দ্বাৰাই নমৰিবা; তুমি শান্তিহে মৰিবা, আৰু তোমাৰ আগেয়ে হোৱা তোমাৰ পূৰ্ব্ব-পুৰুষ ৰজাবিলাকৰ নিমিত্তে লোকে যেনেকৈ সুগন্ধি দ্ৰব্য জ্বলাইছিল, তেনেকৈ তোমাৰো নিমিত্তে জ্বলাব, আৰু হায় প্ৰভু বুলি তোমাৰ নিমিত্তে বিলাপ কৰিব; কিয়নো মই এই কথা কলোঁ, এয়ে যিহোৱাৰ বচন।

\p
\v 6 তেতিয়া যিৰিমিয়া ভাববাদীয়ে যিৰূচালেমত যিহূদাৰ ৰজা চিদিকিয়াক সেইবোৰ কথা কলে।
\v 7 সেই কালত বাবিলৰ ৰজাৰ সৈন্যসামন্তই যিৰূচালেম আৰু যিহূদাৰ অৱশিষ্ট আটাই নগৰৰ বিৰুদ্ধে, লাখিচ আৰু অজেকাৰ অহিতে যুদ্ধ কৰিছিল; কিয়নো যিহূদাৰ নগৰবোৰৰ মাজত কেৱল এই দুখনহে গড়েৰে আবৃত নগৰ অৱশিষ্ট আছিল।

\p
\v 8 বন্দী-বেটীৰ আগত মুক্তি ঘোষণা কৰিবলৈ, চিদিকিয়া ৰজাই যিৰূচালেমত থকা আটাই প্ৰজাৰে সৈতে এটি নিয়ম স্থাপন কৰাৰ পাছত, যিহোৱাৰ পৰা যিৰিমিয়ালৈ অহা বাক্য।
\v 9 সেই নিয়মটি এই, যে, প্ৰত্যেক মানুহে নিজ ইব্ৰী বন্দী কি বেটিক মুকলি কৰি দিব, কোনেও সিহঁতক, অৰ্থাৎ যিহূদী ভাইক বন্দী-কাম নকৰাব।
\v 10 পাছে প্ৰত্যেকে যে নিজৰ বন্দীক আৰু নিজৰ বেটীক মুকলি কৰি দিব, কোনেও যে সিহঁতক আৰু বন্দী-কাম নকৰাব, এনে নিয়মটিত বন্ধ হোৱা সকলো প্ৰধান লোক আৰু আটাই প্ৰজা মান্তি হল; তেওঁবিলাকে মান্তি হৈ সিহঁতক এৰি দিলে।
\v 11 কিন্তু পাছত তেওঁবিলাকে মন ঘূৰালে, আৰু তেওঁবিলাকে মুকলি কৰি দিয়া বন্দী-বেটীক ওলোটাই আনি নিজৰ বন্দী-বেটী কৰিবলৈ বশীভুত কৰিলে।

\p
\v 12 এই হেতুকে যিহোৱাৰ পৰা যিৰিমিয়াৰ ওচৰলৈ এই বাক্য আহিল, বোলে, 
\v 13 ইস্ৰায়েলৰ ঈশ্বৰ যিহোৱাই এই কথা কৈছে, বন্দীঘৰস্বৰূপ মিচৰ দেশৰ পৰা তোমালোকৰ পূৰ্ব্ব-পুৰুষবিলাকক উলিয়াই অনা দিনা ময়েই তেওঁবিলাকৰ লগত নিয়মটি স্থিৰ কৰিছিলোঁ,
\v 14 যে, তোমাৰ যি ইব্ৰী ভাইক তোমাৰ হাতত বেচা হল, আৰু তোমাৰ তলত ছবছৰ কাটিলে, তোমালোক প্ৰতিজনে নিজ নিজ এনে ভাইক সপ্তম বছৰৰ মূৰত এৰি দিবা, তুমি তাক মুকলি কৰি তোমাৰ ওচৰৰ পৰা বিদাই দিবা; কিন্তু তোমালোকৰ পূৰ্ব্ব-পুৰুষবিলাকে মোৰ কথা নামানিলে, আৰু কাণো নাপাতিলে।
\v 15 সম্প্ৰতি তোমালোকে মন ঘূৰাই প্ৰতিজনে নিজ নিজ ওচৰ-চুবুৰীয়াৰ আগত মুক্তি ঘোষণা কৰি, মোৰ দৃষ্টিত যি ন্যায়, তাকে কৰিছিলা, আৰু মোৰ নামেৰে প্ৰখ্যাত গৃহত মোৰ আগত এটি নিয়ম বান্ধিছিলা;  
\v 16 কিন্তু তোমালোকে আকৌ মন ঘূৰাই মোৰ নাম অপৱিত্ৰ কৰিলা, আৰু যি বন্দী-বেটীক সিহঁতৰ ইচ্ছামতে যাবলৈ এৰি দিছিলা, তোমালোক প্ৰতিজনে নিজ নিজ সেই বন্দী-বেটীক ওলোটাই আনি তেওঁবিলাকৰ বন্দী-বেটী কৰিবলৈ বশীভুত কৰিলা।

\p
\v 17 এই হেতুকে যিহোৱাই এই কথা কৈছে, তোমালোক প্ৰতিজনে নিজ নিজ ভাইৰ আগত, প্ৰতিজনে নিজ নিজ ওচৰ-চুবুৰীয়াৰ আগত মুক্তি ঘোষণা কৰিবলৈ মোলৈ কাণ নিদিলা; চোৱা, যিহোৱাই কৈছে, মইও তৰোৱাল, মহামাৰী, আৰু আকাললৈ তোমালোকৰ আগত মুক্তি ঘোষণা কৰিছোঁ, আৰু পৃথিৱীৰ সকলো ৰাজ্যৰ মাজত তোমালোকক ত্ৰাসৰ বিষয় কৰিম;
\v 18 আৰু যি যি মানুহবিলাকে মোৰ নিয়মটি ভাঙিলে, যিবিলাকে দামুৰীটোক দুডোখৰ কৰি তাৰ অংশৰ মাজেদি গমন কৰি মোৰ আগত বন্ধা নিয়মটিৰ বাক্য পালন নকৰিলে, তেওঁবিলাকক, 
\v 19 অৰ্থাৎ দামুৰীৰ অংশৰ মাজেদি গমন কৰে যিহূদা আৰু যিৰূচালেমৰ প্ৰধান লোক, নপুংসক, পুৰোহিতবিলাক, আৰু দেশৰ আটাই প্ৰজাক, 
\v 20 তেওঁবিলাকৰ শত্ৰূবোৰ আৰু তেওঁবিলাকৰ প্ৰাণ মাৰিবলৈ বিচাৰি ফুৰাবোৰৰ হাতত সমৰ্পণ কৰিম, আৰু তেওঁবিলাকৰ মৰা শৱ আকাশৰ চৰাইবোৰৰ আৰু পৃথিৱীৰ জন্তুবোৰৰ আহাৰ হব।
\v 21 আৰু যিহূদাৰ ৰজা চিদিকিয়াক, আৰু তেওঁৰ প্ৰধন লোকবিলাকক মই তেওঁবিলাকৰ শত্ৰূবোৰৰ হাতত, আৰু তেওঁবিলাকৰ প্ৰাণ মাৰিবলৈ বিচাৰি ফুৰাবোৰৰ হাতত, আৰু তোমালোকৰ ওচৰৰ পৰা গুচি যোৱা বাবিলৰ ৰজাৰ সৈন্যসামন্তৰ হাতত সমৰ্পণ কৰিম।
\v 22 যিহোৱাই কৈছে, চোৱা, মই হুকুম দি সিহঁতক পুনৰায় এই নগৰলৈ ওলোটাম; তাতে সিহঁতে এই নগৰৰ অহিতে যুদ্ধ কৰি ইয়াক হাত কৰি লৈ জুই দি পুৰিব, আৰু মই যিহূদাৰ নগৰবোৰ নিবাসী-শূন্য ধ্বংসস্থান কৰিম।
\c 35
\s ৰেখবীয়াবিলাকৰ বাধ্যতা।
\p
\v 1 যোচিয়াৰ পুত্ৰ যিহূদাৰ ৰজা যিহোয়াকীমৰ ৰাজত্বৰ সময়ত যিহোৱাৰ পৰা যিৰিমিয়াৰ ওচৰলৈ এই বাক্য আহিল, বোলে, 
\v 2 তুমি ৰেখব-বংশীয় লোকবিলাকৰ গুৰিলৈ যোৱা, আৰু তেওঁবিলাকৰ লগত কথা হৈ তেওঁবিলাকক যিহোৱাৰ গৃহৰ কোনো এটা কোঁঠালিলৈ আনি, পান কৰিবলৈ দ্ৰাক্ষাৰস দিয়া।
\v 3 তাতে মই হবচিনিয়াৰ নাতিয়েক যিৰিমিয়াৰ পুত্ৰ যাজনিয়া, আৰু তেওঁৰ কঁকায়েক-ভায়েকহঁতক, আৰু তেওঁৰ পুতেক আদি ৰেখবীয়া গোটেই বংশক নগত লৈ, 
\v 4 যিহোৱাৰ গৃহলৈ, ঈশ্বৰৰ লোক যিগ্দলিয়াৰ পুত্ৰ হাননৰ পুতেকহঁতৰ কোঁঠালিলৈ নিলোঁ; সেই কোঁঠালি চল্লুমৰ পুত্ৰ মাচেয়া নামেৰে দুৱৰীৰ কোঁঠালিৰ ওপৰত প্ৰধান লোকবিলাকৰ কোঁঠালিৰ কাষত আছিল।
\v 5 পাছে মই দ্ৰাক্ষাৰসেৰে ভৰা গোটাদিয়েক ঘট আৰু বাতি ৰেখব-বংশৰ মানুহবোৰৰ আগত থৈ, তোমালোকে দ্ৰাক্ষাৰস পান কৰা বুলি তেওঁবিলাকক কলোঁ।
\v 6 কিন্তু তেওঁবিলাকে কলে, আমি দ্ৰাক্ষাৰস পান নকৰোঁ; কিয়নো আমাৰ পূৰ্ব্ব–পুৰুষ ৰেখবৰ পুত্ৰ যোনাদবে আমাক এই আজ্ঞা দিছিল, তেওঁবিলাকে আৰু তেওঁবিলাকৰ সন্তানবিলাকৰ কোনেও চিৰকালৈকে দ্ৰাক্ষাৰস পান নকৰিবা; 
\v 7 আৰু ঘৰ নাসাজিবা, গুটি নিসিচিবা, দ্ৰাক্ষাবাৰী নাপাতিবা, আৰু এইবোৰৰ একোৰো অধিকাৰি নহবা; কিন্তু তোমালোকে প্ৰবাস কৰা দেশত বহু দিন থাকিব নিমিত্তে, তোমালোকৰ সকলো কালত তম্বুত বাস কৰিবা। 
\v 8 আমি, আমাৰ তিৰোতা, লৰা, আৰু ছোৱালী সকলোৱে আমাৰ গোটেই জীৱনৰ কালত দ্ৰাক্ষাৰস পান নকৰিবলৈ, আৰু নিবাসৰ অৰ্থে ঘৰ নাসাজিবলৈ আমাৰ পুৰ্ব্ব–পুৰুষ ৰেখবৰ পুত্ৰ যোনাদবে যিবোৰ আজ্ঞা দিছিল, 
\v 9 সেইবোৰ আজ্ঞাৰ দৰে আমি তেওঁৰ কথা মানি আহিছোঁ। আমাৰ দ্ৰাক্ষাবাৰী কি শস্যক্ষেত্ৰ কি কঠীয়া নাই; 
\v 10 কিন্তু আমি তম্বুত থাকোঁ, আৰু আমাৰ পূৰ্ব্ব-পুৰুষ যোনাদবে দিয়া আজ্ঞা মানি, সেই অনুসাৰে সকলো কাম কৰি আহিছোঁ।

\p
\v 11 কিন্তু যেতিয়া বাবিলৰ ৰজা নবূখদৰেচৰ এই দেশৰ মাজলৈ আহিছিল, তেতিয়া আমি কলোঁ, আহাঁ, আমি কলদীয়াহঁতৰ আৰু অৰামীয়াহঁতৰ সৈন্যসামন্তৰ সম্মুখৰ পৰা যিৰূচালেমলৈ যাওহঁক; এই নিমিত্তে আমি যিৰূচালেমত বাস কৰিছোঁ।
\v 12 পাছে যিৰিমিয়াৰ ওচৰলৈ যিহোৱাৰ বাক্য আহিল, বোলে, 
\v 13 ইস্ৰায়েলৰ ঈশ্বৰ বাহিলীবিলাকৰ যিহোৱাই এই কথা কৈছে, তুমি গৈ যিহূদাৰ লোকবিলাকক আৰু যিৰূচালেম-নিবাসীবিলাকক কোৱা, যিহোৱাই কৈছে, তোমালোকে মোৰ বাক্যলৈ কাণ দিবলৈ উপদেশ গ্ৰহণ নকৰিবা নে?
\v 14 ৰেখবৰ পুত্ৰ যোনাদবে দ্ৰাক্ষাৰস পান নকৰিবলৈ তেওঁৰ সন্তাবিলাকক যি বাক্যৰে আজ্ঞা কৰিছিল, তেওঁৰ সেই বাক্য সিদ্ধ হল; আজিলৈকে তেওঁবিলাকে অলপো পান নকৰে, কাৰণ তেওঁবিলাকে তেওঁবিলাকৰ পূৰ্ব্ব-পুৰুষৰ আজ্ঞা মানে; কিন্তু আমি অতি প্ৰভাতে উঠি তোমালোকক কৈ কৈ আছোঁ, তথাপি তোমালোকে মোৰ বাক্য নামানা।
\v 15 মই মোৰ আটাই দাস ভাববাদীবিলাকক তোমালোকৰ ওচৰলৈ পঠাই আছোঁ, আৰু প্ৰভাতে উঠি তেওঁবিলাকক পঠাই তোমালোকক কোৱাইছোঁ, তোমালোকে এতিয়া নিজ নিজ কু-পথৰ পৰা ঘূৰি নিজ নিজ আচাৰ-ব্যৱহাৰ শুদ্ধ কৰা, আৰু ইতৰ দেৱতাবোৰক সেৱাপূজা কৰিবৰ অৰ্থে সেইবোৰৰ পাছত যাওঁতা নহবা; তাতে তোমালোকক আৰু তোমালোকৰ পূৰ্ব্ব-পুৰুষবিলাকক মই দিয়া দেশত তোমালোকে বাস কৰিবা; কিন্তু তোমালোকে কাণ কৰা নাই, আৰু মোৰ বাক্যলৈ মনকো দিয়া নাই।
\v 16 চোৱা, ৰেখবৰ পুত্ৰ যোনাদবৰ সন্তানবিলাকে তেওঁবিলাকক দিয়া তেওঁবিলাকৰ পুৰ্ব্ব–পুৰুষৰ আজ্ঞা পালন কৰি আহিছে, কিন্তু এই জাতিয়ে মোলৈ কাণ দিয়া নাই।
\v 17 এই হাতুকে বাহিনীবিলাকৰ ঈশ্বৰ, ইস্ৰায়েলৰ ঈশ্বৰ যিহোৱাই এই কথা কৈছে, চোৱা, যিহূদা আৰু যিৰূচালেম-নিবাসীবিলাকৰ অহিতে মই কোৱা আটাই অমঙ্গলৰ কথা তেওঁবিলাকলৈ ঘটাম; কিয়নো মই তেওঁবিলাকক কথা কলত তেওঁবিলাকে নুশুনিলে, আৰু তেওঁবিলাকক মাতিলত তেওঁবিলাকে উত্তৰ নিদিলে।

\p
\v 18 পাছে যিৰিমিয়াই ৰেখবীয়া বংশক কলে, ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, যে, তোমালোকে তোমালোকৰ পূৰ্ব্ব-পুৰুষ যোনাদবৰ আজ্ঞালৈ মনোযোগ কৰি তেওঁৰ সকলো আদেশ পালন কৰিছা, আৰু তেওঁ তোমালোকক দিয়া আটাই আজ্ঞা অনুসাৰে কাৰ্য্য কৰিছা; 
\v 19 এই নিমিত্তে ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, মোৰ আগত চিৰকাল থিয় হবৰ নিমিত্তে ৰেখবৰ পুত্ৰ যোনাদবৰ বংশৰ কোনো মানুহ অভাৱ নহব।

\c 36
\s যিৰিমিয়াই লিখা পুথি।
\p
\v 1 যোচিয়াৰ পুত্ৰ যিহূদাৰ ৰজা যিহোয়াকীমৰ ৰাজত্বৰ চতুৰ্থ বছৰত যিহোৱাৰ পৰা যিৰিমিয়ালৈ এই বাক্য আহিল, বোলে, তুমি এখন নুৰিওৱা পুথি লোৱা;
\v 2 আৰু মই তোমাক প্ৰথমে কোৱা দিনৰে পৰা, যোচিয়াৰ ৰাজত্বৰ কালৰে পৰা আজিলৈকে, ইস্ৰায়েলৰ, যিহূদাৰ, আৰু সকলো জাতিৰ বিৰুদ্ধে যি যি কথা মই তোমাৰ আগত কৈ আছো, সেই সকলো কথা সেই পুথিত লিখা।
\v 3 যিহূদা বংশলৈ মই যি অমঙ্গল ঘটাবলৈ কল্পনা কৰিছো, কিজানি নিজ নিজ কুপথৰ পৰা ঘূৰিবলৈ তেওঁবিলাকে সেই সকলো অমঙ্গলৰ কথা শুনিব; তাতে মই তেওঁবিলাকৰ অপৰাধ আৰু পাপ ক্ষমা কৰিম।
\p
\v 4 তেতিয়া যিৰিমিয়াই নেৰিয়াৰ পুত্ৰ বাৰূকক মাতি আনিলত, যিৰিমিয়াক কোৱা যিহোৱাৰ সকলো বাক্য বাৰূকে তেওঁৰ মুখৰ পৰা সেই নুৰিওৱা পুথিখনত লিখিলে।
\v 5 পাছে যিৰিমিয়াই বাৰূকক আজ্ঞা দি কলে, মই বন্ধ আছোঁ, যিহোৱাৰ গৃহলৈ যাব নোৱাৰোঁ।
\v 6 এই হেতুকে তুমি গৈ যিহোৱাৰ গৃহত উপবাসৰ দিনা, মোৰ মুখৰ পৰা পুথিখনত লিখা যিহোৱাৰ বাক্যবোৰ লোকবিলাকে শুনিবলৈ পাঠ কৰা।
\v 7 কিজানি তেওঁবিলাকে নিজ নিজ নিবেদন যিহোৱাৰ আগত জনাব, আৰু তেওঁবিলাক প্ৰতিজনে নিজ নিজ কুপথৰ পৰা ঘূৰিব; কিয়নো এই জাতিৰ বিৰুদ্ধে প্ৰকাশ কৰা যিহোৱাৰ ক্ৰোধ আৰু কোপ অতি প্ৰবল।
\v 8 পাছে পুথিখনত লিখা যিহোৱাৰ বাক্যবোৰ নেৰিয়াৰ পুত্ৰ বাৰূকে যিহোৱাৰ গৃহত পাঠ কৰি যিৰিমিয়া ভাববাদীৰ আজ্ঞা পালন কৰিলে।
\p
\v 9 যোচিয়াৰ পুত্ৰ যিহূদাৰ ৰজা যিহোয়াকীমৰ ৰাজত্বৰ পঞ্চম বছৰৰ নৱম মাহত যিৰূচালেমত থকা লোকবিলাকে, আৰু যিহূদাৰ নগৰবোৰৰ পৰা যিৰূচালেমলৈ অহা প্ৰজা বিলাকে যিহোৱাৰ উদ্দেশ্যে উপবাস ঘোষণা কৰিলে।
\v 10 তেতিয়া বাৰূকে যিহোৱাৰ গৃহত, চাফনৰ পুত্ৰ গমৰিয়া লিখকৰ কোঁঠালিত, যিহোৱাৰ গৃহৰ নতুন দুৱাৰৰ সোমোৱা ঠাইত, ওপৰ চোতালত, সেই পুথিখনত লিখা যিৰিমিয়াৰ বাক্যবোৰ সকলো লোকে শুনাকৈ পাঠ কৰিলে।
\p
\v 11 আৰু চাফনৰ নাতিয়েক গমৰিয়াৰ পুত্ৰ মীখায়াই সেই পুথিখনৰ পৰা যিহোৱাৰ সকলো বাক্য শুনি,
\v 12 ৰাজ-গৃহলৈ লিখকৰ কোঁঠালিলৈ নামি গল; চোৱা, সেই সময়ত সকলো প্ৰধান লোক, অৰ্থাৎ ইলীচামা লিখক, চমৰিয়াৰ পুত্ৰ দলায়া, অকবোৰৰ পুত্ৰ ইলনাথন, চফনৰ পুত্ৰ গমৰিয়া, আৰু হননিয়াৰ পুত্ৰ চিদিকিয়া আদি সকলো প্ৰধান লোক তাত বহি আছিল।
\v 13 তেতিয়া লোকবিলাকে শুনিবলৈ বাৰূকে পুথিখন পাঠ কৰা সময়ত মীখায়াই যি সকলো বাক্য শুনিছিল, তেওঁ তাক তেওঁবিলাকৰ আগত প্ৰকাশ কৰিলে।
\v 14 এই হেতুকে সকলো প্ৰধান লোকে কুচীৰ প্ৰপৌত্ৰ চেলেমিয়াৰ নাতিয়েক নথনিয়াৰ পুত্ৰ যিহূদীক বাৰূকৰ ওচৰলৈ এই কথা কৈ পঠালে, লোকবিলাকে শুনাকৈ তুমি পাঠ কৰা মুৰিওৱা পুথিখন তুমি হাতত লৈ আহাঁ।
\v 15 তেওঁবিলাকে তেওঁক কলে, এতিয়া বহি আমি শুনাকৈ পাঠ কৰা; তাতে বাৰূকে তেওঁবিলাকে শুনাকৈ পাঠ কৰিলে;
\v 16 তেতিয়া সেই সকলো কথা শুনি তেওঁবিলাক আটাইৰে ভয় লাগি ইজনে সিজনলৈ চোৱা-চোই কৰি বাৰূকক কলে, আমি এই সকলো কথাৰ বিষয়ে অৱশ্যে ৰজাক জনাব লাগিব।
\v 17 পাছে তেওঁবিলাকে বাৰূকক সোধিলে, কোৱাচোন, তুমি কেনেকৈ তেওঁৰ মুখৰ পৰা এইবোৰ কথা লিখিছিল?
\v 18 তাতে বাৰূকে উত্তৰ কৰিলে, তেওঁ মুখেৰে মোৰ আগত এই সকলো বাক্য উচ্ছাৰণ কৰিছিল, আৰু মই মহীৰে এই পুথিত এই সকলো লিখিছিলোঁ।
\v 19 তেতিয়া প্ৰধান লোকবিলাকে বাৰূকক কলে, তুমি আৰু যিৰিমিয়া গৈ, তোমালোকৰ থকা ঠাই কোনেও নজনাকৈ লোকাই থাকাগৈ।
\p
\v 20 পাছে তেওঁবিলাকে ইলীচামা লিখকৰ কোঁঠালিত পুথিখন থৈ চোতাললৈ ৰজাৰ ওচৰলৈ সোমাই গল, আৰু ৰজাই শুনাকৈ সেই সকলো বাক্য প্ৰকাশ কৰিলে।
\v 21 তাতে ৰজাই পুথিখন আনিবলৈ যিহূদীক পঠালত, যিহূদীয়ে ইলীচামা লিখকৰ কোঠালিৰ পৰা তাক আনিলে; আৰু ৰজাই শুনাকৈ, আৰু তেওঁৰ ওচৰত থিয় হৈ থকা সকলো প্ৰধান লোকে শুনাকৈ যিহূদীয়ে তাক পাঠ কৰিলে।
\v 22 সেই সময়ত ৰজাই মৱম মাহত জাৰকালি থকা ঘৰত বহি আছিল, আৰু তেওঁৰ আগত টিফাইত জুই জ্বলি আছিল।
\v 23 পাছে যিহূদীয়ে পৃষ্ঠাৰ তিনি চাৰি অংশ পাঠ কৰাৰ পাছত ৰজাই লিখকৰ কলম কটা কটাৰীৰে তাক কাটি টিফাইৰ জুইত পেলায়; এইদৰে গোটেই পুথিখন টিফাইৰ জুইত নষ্ট নোহোৱালৈকে তেওঁ কাটি কাটি পেলাই আছিল।
\v 24 সেই সকলো বাক্য শুনিও ৰজা আৰু মন্ত্ৰী কোনেও ভয় নকৰিলে, বা নিজ নিজ বস্ত্ৰ নাফালিলে।
\v 25 ইলনাথন, দলায়া, আৰু গমৰিয়াই পুথিখন নুপুৰিবলৈ ৰজাক বিনয় কৰিলে; তথাপি তেওঁ তেওঁবিলাকৰ কথা নুশুনিলে।
\v 26 পাছে ৰজাই যিৰহমেল কোঁৱৰক, অজ্ৰীয়েলৰ পুত্ৰ চৰায়াক, অব্দয়েলৰ পুত্ৰ চেলেমীয়াক, বাৰূক লিখক আৰু যিৰিমিয়া ভাববাদীক ধৰিবলৈ আজ্ঞা কৰিলে; কিন্তু যিহোৱাই তেওঁবিলাকক লুকুৱাই থৈছিল।
\p
\v 27 পাছে ৰজাই, যিৰিমিয়াৰ মুখৰ পৰা বাৰূকে লিখা বাক্যবোৰে সৈতে পুথিখন পোৰাৰ পাছত যিহোৱাৰ এই বাক্য যিৰিমিয়ালৈ আহিল, বোলে,
\v 28 তুমি পুনৰায় আৰু এখন নুৰিওৱা পুথি কোৱা, আৰু যিহূদাৰ ৰজা যিহোয়াকীমে পোৰা সেই প্ৰথম পুথিত আগেয়ে যি যি লিখা আছিল, সেই সকলো তাত লিখা।
\v 29 যিহূদাৰ ৰজা যিহোয়াকীমৰ বষয়ে কোৱা, যিহোৱাই এই কথা কৈছে, যে, বাবিলৰ ৰজাই অৱশ্যে আহি এই দেশ নষ্ট কৰিব, আৰু ইয়াত পশু আৰু মানুহ নোহোৱা কৰিব, এনে কথা এই পুথিখনত কিয় লিখিছা? এই বুলি তুমি তাক পোৰিলা।
\v 30 এই হেতুকে যিহূদাৰ ৰজা যিহোয়াকীমৰ বিষয়ে যিহোৱাই এই কথা কৈছে, যে, যিহূদাৰ সিংহাসনত বহিবলৈ তেওঁৰ কোনো নাথাকিব, আৰু তেওঁৰ শৱ দিনত ৰ’দত, আৰু ৰাতি নিয়ৰত পেলোৱা হৈ পৰি থাকিব।
\v 31 আৰু মই তেওঁক, তেওঁৰ বংশক, আৰু তেওঁ মন্ত্ৰীবিলাকক তেওঁবিলাকৰ অপৰাধৰ নিমিত্তে দণ্ড দিম; আৰু তেওঁবিলাকৰ অহিতে, যিৰূচালেম-নিবাসীবিলাক আৰু যিহূদী লোকবিলাকৰ অহিতে যি অমঙ্গলৰ কথা কলোঁ, কিন্তু তেওঁবিলাকে নুশুনিলে, সেই সকলো অমঙ্গল মই তেওঁবিলাকলৈ ঘটাম।
\v 32 তেতিয়া যিৰিমিয়াই আৰু এখন নুৰিওৱা পুথি লৈ নেৰিয়াৰ পুত্ৰ বাৰূক লিখকক দিলত, তেওঁ যিহূদাৰ ৰজা যিহোয়াকীমে জুইত পোৰা পুথিখনৰ সকলো বাক্য যিৰিমিয়াৰ মুখৰ পৰা তাত লিখিলে; তাৰ বাহিৰে তেনেকুৱা আৰু অনেক কথও তাত যোগ দিয়া হল।
\c 37
\s যিৰিমিয়া বন্দীশালত আৰু কুপত থকা।
\p
\v 1 বাবিলৰ ৰজা নবূখদৰেচৰে যিহূদা দেশৰ ওপৰত পতা ৰজা যোচিয়াৰ পুত্ৰ চিদিকিয়া যিহোয়াকীমৰ পুত্ৰ কনিয়াৰ সলনি ৰজা হল। 
\v 2 কিন্তু তেওঁ, তেওঁৰ মন্ত্ৰীবিলাক, আৰু দেশীয় লোকবিলাকে যিৰিমিয়া ভাববাদীৰ দ্বাৰাই কোৱা যিহূৱাৰ বাক্যলৈ কাণ নিদিলে।

\p
\v 3 পাছে চিদিকিয়া ৰজাই চেলেমিয়াৰ পুত্ৰ যিহূখলক, আৰু মাচেয়াৰ পুত্ৰ চফনিয়া পুৰোহিতক যিৰিমিয়া ভাববাদীৰ ওচৰলৈ পঠাই কলে, তুমি অনুগ্ৰহ কৰি আমাৰ ঈশ্বৰ যিহোৱাৰ আগত আমাৰ নিমিত্তে প্ৰাৰ্থনা কৰা।
\v 4 সেই সময়ত যিৰিমিয়াই তেওঁবিলাকৰ মাজত অহা-যোৱা কৰিছিল, কিয়নো সেই কালত তেওঁক বন্দীশালত বন্ধ কৰা নাছিল।
\v 5 পাছে ফৰৌণৰ সৈন্যসামন্ত মিচৰৰ পৰা ওলাল, আৰু যিৰূচালেম-অৱৰোধকাৰী কলদীয়াবিলাকে তাৰ বাৰ্ত্তা শুনি যিৰূচালেমৰ পৰা ছাউনি ভাঙি গুচি গল। 
\p
\v 6 তেতিয়া যিৰিমিয়া ভাববাদীৰ ওচৰলৈ যিহোৱাৰ এই বাক্য আহিল, বোলে,
\v 7 ইস্ৰায়েলৰ ঈশ্বৰ যিহোৱাই এই কথা কৈছে, যিহূদাৰ যি ৰজাই মোৰ গুৰিত সোধিবলৈ তোমালোকক পঠাইছে, তেওঁক এই কথা কবা, চোৱা, ফৰৌণৰ যি সৈন্যসামন্তই তোমালোকক সহায় কৰিবলৈ ওলাই আহিছে, সিহঁত নিজ দেশ মিচৰলৈ উলটি যাব; 
\v 8 আৰু কলদীয়াবিলাকে পুনৰায় আহিব, আৰু এই নগৰৰ অহিতে যুদ্ধ কৰি ইয়ক হাত কৰি লৈ জুইৰে পুৰিব।
\v 9 যিহোৱাই এইদৰে কৈছে, কলদীয়াবিলাক আমাৰ ওচৰৰ পৰা একেবাৰে গুচি যাব বুলি কৈ তোমালোকে তোমালোকক নুভুলাবা; কিয়নো সিহঁত একেবাৰ গুচি নাযাব।
\v 10 কাৰণ তোমালোকৰ অহিতে যুদ্ধ কৰা কলদীয়াবিলাকৰ গোটেই সৈন্যসামন্ত যদিও তোমালোকে একেবাৰে প্ৰহাৰ কৰা, আৰু সিহঁতৰ মাজৰ খুন হোৱা লোক মাথোন অৱশিষ্ট থাকে, তথাপি সিহঁত প্ৰতিজনে নিজ নিজ তম্বুত উঠিব, আৰু এই নগৰ জুই দি পুৰিব।

\p
\v 11 কলদীয়াবিলাকৰ সৈন্যসামন্তই যি সময়ত ফৰৌণৰ সৈন্যসামন্তৰ ভয়ত যিৰূচালেমৰ পৰা ছাউনি ভাঙি উলটি গৈছিল, 
\v 12 সেই সময়ত যিৰিমিয়াই বিন্যামীন প্ৰদেশত লোকবিলাকৰ মাজত থকা তেওঁৰ ভাগ লবৰ মনেৰে তালৈ যাবলৈ যিৰূচালেমৰ পৰা ওলাইছিল।
\v 13 পাছে যেতিয়া তেওঁ বিন্যামীন নামেৰে বৰ দুৱাৰ পালেগৈ, তেতিয়া সেই ঠাইত হননিয়াৰ নাতিয়েক চেলেমিয়াৰ পুতেক যিৰিয়া নামেৰে দুৱৰীৰ এজন অধ্যক্ষ আছিল; তেওঁ যিৰিমিয়া ভাববাদীক ধৰি কলে, তুমি কলদীয়াবিলাকৰ ফলিয়া হবলৈ গৈছা।
\v 14 তাতে যিৰিমিয়াই কলে, এয়ে মিছা কথা, মই কলদীয়াবিলাকৰ ফলিয়া হবলৈ নাযাও; তথাপি যিৰিয়াই তেওঁৰ কথা নুশুনি, তেওঁক ধৰি প্ৰধান লোকবিলাকৰ গুৰিলৈ লৈ গল।
\v 15 সেই প্ৰধান লোকবিলাকে যিৰিমিয়ালৈ ক্ৰোদ্ধ হৈ তেওঁক কোবাই যোনাথন লিখকৰ ঘৰত থকা ব্দীশালত পেলাই থলে; কিয়নো তেওঁবিলাকে তাকেই বন্দীশাল কৰিছিল।

\p
\v 16 যিৰিমিয়াই কাৰাকূপত, আৰু সৰু সৰু কোঁঠালিবোৰত সোমাই সেই ঠাইত ভালেমান দিন কটালত,
\v 17 চিদিকিয়া ৰজাই মানুহ পঠাই তেওঁক অনালে, আৰু ৰজাই নিজৰ ঘৰত গুপুতে সুধিলে, বোলে, যিহোৱাৰ পৰা অহা কোনো বাক্য আছে নে? তাতে যিৰিমিয়াই কলে, আছে; তেওঁ আৰু কলে, আপোনাক বাবিলৰ ৰজাৰ হাতত শোধাই দিয়া হব। 
\v 18 যিৰিমিয়াই চিদিকিয়া ৰজাক আৰু কলে, আপোনাৰ বা আপোনাৰ পাত্ৰ-মন্ত্ৰীবিলাকৰ বা এই লোকবিলাকৰ বিৰুদ্ধে মই কি অপৰাধ কৰিছোঁ, যে, আপোনালোকে মোক বন্দীশালত পেলাই দিছে?  
\v 19 আৰু বাবিলৰ ৰজা আপোনালোকৰ বা এই দেশৰ বিৰূদ্ধে নাহিব, এই বুলি কৈ আপোনালোকৰ আগত ভাববাণী প্ৰচাৰ কৰা আপোনালোকৰ ভাববাদীবোৰ ক’ত?
\v 20 এতিয়া হে মোৰ প্ৰভু মহাৰাজ, অনুগ্ৰহ কৰি শুনক, মই যোনাথন লিখকৰ ঘৰত যেন নমৰোঁ, এই নিমিত্তে আপুনি সেই ঠাইলৈ মোক আৰু নপঠাব; বিনয় কৰোঁ, মোৰ এই মিনতি আপোনাৰ আগত গ্ৰহণ হওক।
\v 21 তাতে, চিদিকিয়া ৰজাই আজ্ঞা দিয়াত লোবিলাকে যিৰিমিয়াক প্ৰহৰীৰ চোতালত ৰাখিলে, আৰু যেতিয়ালৈকে নগৰৰ সকলো ৰুটী নুঢুকাল, তেতিয়ালৈকে প্ৰতিদিনেই ৰুটীৱালা-পটিৰ পৰা এটা এটা ৰুটী আনি তেওঁক দিয়ে; এইদৰে যিৰিমিয়া প্ৰহৰীৰ চোতালত থাকিল।

\c 38
\p
\v 1 তাৰ পাছত মত্তনৰ পুত্ৰ চফটিয়া আৰু পচ্হুৰৰ পুত্ৰ গদলিয়া, আৰু মল্কিয়াৰ পুত্ৰ পচ্হুৰে, আটাই লোকৰ আগত যিৰিমিয়াই কোৱা এই বাক্য শুনিলে, বোলে,
\v 2 যিহোৱাই এই কথা কৈছে, যি কোনো লোক এই নগৰত থাকিব, তেওঁ তৰোৱালত, আকালত, আৰু মহামাৰীত মৰিব; কিন্তু যি জনে কলদীয়াবিলাকৰ ওচৰলৈ ওলাই যাব, তেওঁ জীয়াই থকিব, আৰু লুটদ্ৰব্যৰ নিচিনাকৈ নিজ প্ৰাণ লাভ কৰি জীয়াই থকিব।
\v 3 যিহোৱাই এই কথা কৈছে, যে, এই নগৰ অৱশ্যে বাবিলৰ ৰজাৰ সৈন্যসামন্তৰ হাতত সমৰ্পণ কৰা হব, আৰু তেওঁ তাক হাত কৰি লব।
\v 4 তাতে প্ৰধান লোকবিলাকে ৰজাক কলে, আমি মিনতি কৰোঁ, এই মানুহৰ প্ৰাণ দণ্ড কৰিবলৈ আজ্ঞ দিয়ক; কিয়নো সি মানুহবিলাকক এনেকুৱা কথা কৈ, এই নগৰৰ অৱশিষ্ট যুদ্ধাৰুবিলাকৰ আৰু আটাই প্ৰজাবিলাকৰ হাত দুৰ্ব্বল কৰিছে, কাৰণ এই মানুহে এই জাতিৰ মঙ্গললৈ চেষ্টা নকৰি, কেৱল অমঙ্গললৈ চেষ্টা কৰে।
\v 5 তেতিয়া চিদিকিয়া ৰজাই কলে, চোৱা, তোওঁ তোমালোৰক হাততে আছে; কাৰণ তোমালোকৰ অহিতে কৰিবলৈ ৰজাৰ একো সাধ্য নাই।
\v 6 তাতে তেওঁবিলাকে যিৰিমিয়াক ধৰি প্ৰহৰীৰ চোতালত থকা মল্কিয়া, ৰাজকোঁৱৰৰ কূপত পেলালে, লেজুৰে যিৰিমিয়াক নমাই দিলে। সেই কূপত পানী নাছিল, কেৱল বোকা আছিল; তাতে যিৰিমিয়া বোকাত প্ৰায় পোত গৈছিল।
\p
\v 7 এনেতে যিৰিমিয়াক কূপত পেলোৱা কথা ৰাজগৃহত থকা এবদ-মেলক নামেৰে এজন কূচ দেশীয় নপুংসকে শুনিলে; তেতিয়া ৰজা বিন্যামীনৰ দুৱাৰত বহি আছিল।
\v 8 এবদ-মেলকে ৰাজগৃহৰ পৰা ওলাই গৈ ৰজাক কলে,
\v 9 হে মোৰ প্ৰভু মহাৰাজ, সেই লোকবিলাকে যিৰিমিয়া ভাববাদীক কূপত পেলাই দি তেওঁলৈ নিতান্ত মন্দ ব্যৱহাৰ কৰিছে; তেওঁ যি ঠাইত আছে, সেই ঠাইত তেওঁ ভোকত মৰিব লগীয়া হৈছে, কিয়নো নগৰত আৰু ৰুটী নাই।
\v 10 তেতিয়া ৰজাই কূচীয়া এবদ-মেলকক আজ্ঞা কৰিলে, বোলে, তুমি এই ঠাইৰ পৰা ত্ৰিশ জন মানুহ লগত লৈ গৈ যিৰিমিয়া ভাববাদী নৌ মৰোঁতেই তেওঁক কূপৰ পৰা তোলা।
\v 11 তাতে এবদ-মেলকে সেই ত্ৰিশ জন মানুহক লগত লৈ ৰাজগৃহৰ ভঁৰালৰ তলৰ ঠাইলৈ গৈ তাৰ পৰা পেলনীয়া পুৰণি কাপোৰ আৰু পুৰণি পচা ফতাকানি উলিয়াই, যিৰিমিয়াৰ ওচৰলৈ কূপলৈ লেজুৰে সেইবোৰ নমাই দিলে।
\v 12 আৰু কূচীয়া এবদ-মেলকে যিৰিমিয়াক কলে, এই পুৰণি পেলনীয়া কাপোৰ আৰু পচা ফতাকানি তোমাৰ কাষলতিত লেজুৰ তলত দিয়া; তাতে তেওঁ তাক কৰিলত,
\v 13 সিহঁতে সেই লেজুত ধৰি টানি কূপৰ পৰা যিৰিমিয়াক তুলিলে; তেতিয়াৰে পৰা যিৰিমিয়া প্ৰহৰীৰ চোতালত থাকিল।
\p
\v 14 পাছে চিদিকিয়া ৰজাই মানুহ পঠাই যিৰিমিয়া ভাববাদীক যিহোৱাৰ গৃহৰ তৃতীয় প্ৰৱেশস্থানলৈ নিজৰ ওচৰলৈ অনালে; আৰু ৰজাই যিৰিমিয়াক কলে, মই তোমাক এটি কথা সোধোঁ, তুমি মোৰ পৰা কোনো কথা গুপুতে নাৰাখিবা।
\v 15 তেতিয়া যিৰিমিয়াই চিদিকিয়াক কলে, মই যদি আপোনাক জনাওঁ, তেন্তে আপুনি মোক অৱশ্যে বধ নকৰিব নে? আৰু যদি আপোনাক পৰামৰ্শ দিওঁ, তেন্তে আপুনি মোৰ কথা নুশুনিব।
\v 16 তাতে চিদিকিয়া ৰজাই গুপুতে যিৰিমিয়াৰ আগত শপত খাই কলে, আমাৰ এই জীৱান্মাৰ সৃষ্টিকৰ্ত্তা যিহোৱাৰ জীৱনৰ শপত, মই তোমাক বধ নকৰোঁ, আৰু তোমাৰ প্ৰাণ লবলৈ বিচাৰি ফুৰা এই লোকবিলাকৰ হাততো তোমাক সমৰ্পণ নকৰোঁ।
\p
\v 17 তেতিয়া যিৰিমিয়াই চিদিকিয়াক কলে, বাহিনীবিলাকৰ ঈশ্বৰ, ইস্ৰায়েলৰ ঈশ্বৰ যিহোৱাই এই কথা কৈছে, যে, তুমি যদি বাহিৰ ওলাই বাবিলৰ ৰজাৰ প্ৰধান লোকবিলাকৰ ওচৰলৈ যোৱা, তেন্তে তোমাৰ প্ৰাণ থাকিব, আৰু এই নগৰ জুইৰে পোৰা নহব, আৰু তুমি সপৰিবাৰে জীয়াই থাকিবা।
\v 18 কিন্তু যদি বাবিলৰ ৰজাৰ প্ৰধান লোকবিলাকৰ গুৰিলৈ নোযোৱা, তেন্তে এই নগৰ কলদীয়াবিলাকৰ হাতত সমৰ্পণ কৰা হব, আৰু সিহঁতে ইয়াক জুইৰে পুৰিব, আৰু তুমিও সিহঁতৰ হাতৰ পৰা উদ্ধাৰ নাপাবা।
\v 19 তেতিয়া চিদিকিয়া ৰজাই যিৰিমিয়াক কলে, যি যিহূদী লোকবিলাক কলদীয়াবিলাকৰ ফলিয়া হৈ গল, তেওঁবিলাকলৈ মই ভয় কৰোঁ, যে, কিজানি সিহঁতে মোক তেওঁবিলাকৰ হাতত সমৰ্পণ কৰিব, তাতে তেওঁবিলাকে মোক বিদ্ৰূপ কৰিব।
\v 20 কিন্তু যিৰিমিয়াই কলে, সিহঁতে আপোনাক সমৰ্পণ নকৰিব। বিনয় কৰোঁ, যি বিষয়ে মই আপোনাক কৈছোঁ, সেই বিষয়ে আপুনি যিহোৱাৰ বাক্যলৈ কাণ দিয়ক; তাতে আপোনাৰ মঙ্গল হব, আৰু আপোনাৰ প্ৰাণ বাচিব।
\v 21 কিন্তু যদি আপুনি সিহঁতৰ ওচৰলৈ যাবলৈ অসন্মত হয়, তেন্তে শুনক, যিহোৱাই মোক জনোৱা কথাতো এই,
\v 22 চোৱা, যিহূদাৰ ৰাজগৃহত অৱশিষ্ট থকা সকলো তিৰোতাক বাবিলৰ ৰজাৰ প্ৰধান লোকবিলাকৰ গুৰিলৈ নিয়া হব; আৰু চোৱা, সেই তিৰোতাবিলাকে কব, তোমাৰ প্ৰণয়ৰ বন্ধুবিলাকে তোমাক ভুলাই তোমাৰ প্ৰবৃত্তি জন্মালে, এতিয়া তোমাৰ ভৰি বোকাত পোত যোৱা দেখি তোমাৰ পৰা বিমুখ হৈছে।
\v 23 আৰু আপোনাৰ আটাই তিৰোতাৰ, আৰু আপোনাৰ সন্তানবিলাকক উলিয়াই কতদীয়াবিলাকৰ গুৰিলৈ নিয়া হব; আপুনি সিহঁতৰ হাতৰ পৰা সাৰিব নোৱাৰিব, কিন্তু বাবিলৰ ৰজাৰ হাতত ধৰা পৰিব, আৰু আপুনি এই নগৰক জুইৰে পোৰাব।
\p
\v 24 পাছে চিদিকিয়াই যিৰিকিয়াক কলে, এইবোৰ কথা কোনেও বুজ নাপাওক; তাতে তুমি নমৰিবা।
\v 25 কিন্তু যদি প্ৰধান লোকবিলাকে মই তোমাৰে সৈতে কথা হোৱা বাৰ্ত্তা পাই তোমাৰ গুৰিলৈ আহি কয়, যে, তুমি ৰজাক কি কলা, তাক আমাক কোৱা; আমাৰ পৰা তাক গুপুতে নাৰাখিবা, তাতে আমি তোমাক বধ নকৰিম, আৰু ৰজাই তোমাক কি কলে, তাকো কোৱা;
\v 26 তেতিয়া তুমি তেওঁবিলাকক এই কথা কবা, যোনাথনৰ ঘৰত মৰিবৰ নিমিত্তে মোক আকৌ তালৈ নপঠাবলৈ মই ৰজাৰ আগত মিনতি জনাইছিলোঁ।
\v 27 পাছে সকলো প্ৰধান লোকে যিৰিমিয়াৰ ওচৰলৈ আহি তেওঁক সুধিলে; তাতে তেওঁ, ৰজাই আজ্ঞা দিয়া সেই সকলো কথা অনুসাৰে তেওঁবিলাকক কলে। এই হেতুকে তেওঁবিলাকে তেওঁৰ লগত কথা হবলৈ এৰিলে; কিয়নো তেওঁবিলাকে সেই কথাটো বুজ নাপালে।
\v 28 তেতিয়াৰে পৰা যিৰূচালেম শত্ৰূৰ হাতত পৰা দিন নোহোৱালৈকে যিৰিমিয়া সেই প্ৰহৰীৰ চোতালত থকিল।
\c 39
\s যিৰূচালেমৰ পতন।
\p
\v 1 পাছে যিৰূচালেম শত্ৰূৰ হাতত পৰা সময়ত, (যিহূদাৰ ৰজা চিদিকিয়াৰ ৰাজত্বৰ নৱম বছৰৰ দশম মাহত বাবিলৰ ৰজা নবূখদৰেচৰ আৰু তেওঁৰ সকলো সৈন্যসামন্তই যিৰূচালেমৰ বিৰুদ্ধে আহি তাক অৱৰোধ কৰিলে।
\v 2 পাছে চিদিকিয়াৰ ৰাজত্বৰ একাদশ বছৰৰ চতুৰ্থ মাহৰ নৱম দিনা নগৰৰ গড় ভাঙি বাট কৰা হল।)
\v 3 বাবিলৰ ৰজাৰ আটাই প্ৰধান লোকবিলাক, অৰ্থাৎ নেৰ্গল-চৰেচৰ, চমগৰ-নবো, প্ৰধান নপুংসক চৰ্চখীম, আৰু প্ৰধান গণক নেৰ্গল-চৰেচৰ আদি বাবিলৰ ৰজাৰ আটাই প্ৰধান লোকবিলাক সোমাই মধ্যম দুৱাৰত বহিল।
\p
\v 4 পাছে যেতিয়া যিহূদাৰ ৰজা চিদিকিয়া আৰু সকলো যুদ্ধাৰু লোকে তেওঁবিলাকক সোমোৱা গম পালে, তেতিয়া তেওঁবিলাক পলাই ৰজাৰ উদ্যানৰ বাটেদি, দুই গড়ৰ মাজত থকা দুৱাৰেদি নগৰৰ বাহিৰলৈ ৰাতিয়েই ওলাই গল; আৰু তেওঁ অৰাবাৰ বাটেদি ওলাই গল।
\v 5 কিন্তু কলদীয়াবিলাকৰ সৈন্যসামন্তই তেওঁবিলাকৰ পাছত খেদি গৈ যিৰিহোৰ সমথলত চিদিকিয়াক লগ পাই, তেওঁক ধৰি হমাৎ দেশৰ ৰিব্লালৈ বাবিলৰ ৰজাৰ নবূখদৰেচৰৰ গুৰিলৈ নিলে; তাতে তেওঁ তেওঁলৈ দণ্ডাজ্ঞা কৰিলে।
\v 6 পাছে বাবিলৰ ৰজাই ৰিৱ্লাত চিদিকিয়াৰ পুতেকবিলাকক তেওঁৰ চকুৰ আগতে বধ কৰিলে, আৰু বাবিলৰ ৰজাই যিহূদাৰ সকলো মুখ্য লোককো বধ কৰিলে।
\v 7 তাৰ বাহিৰে, তেওঁ চিদিকিয়াৰ চকু কাঢ়ি, তেওঁক বাবিললৈ লৈ যাবৰ নিমিত্তে শিকলিৰে বান্ধিলে।
\v 8 পাছে কলদীয়াবিলাকে ৰাজগৃহ, আৰু প্ৰজাবিলাকৰ ঘৰবোৰ জুই দি পুৰিলে, আৰু যিৰূচালেমৰ গড়বোৰ ভাঙি পেলালে।
\v 9 এই সময়ত নবূজৰদান ৰক্ষক-সেনাপতিয়ে নগৰৰ বাকী থকা লোকবিলাকক, তেওঁৰ ফলীয়া হবলৈ পলাই যোৱাবিলাকক আৰু আন আন অৱশিষ্ট লোকবিলাকক বন্দী কৰি বাবিললৈ লৈ গল।
\v 10 কিন্তু নবূজৰদান ৰক্ষক-সেনাপতিয়ে কেতবিলাক একো নথকা দৰিদ্ৰ মানুহক যিহূদা দেশত অৱশিষ্ট ৰাখিলে, আৰু সেই কালত তেওঁবিলাকক দ্ৰাক্ষাবাৰী আৰু মাটি দান কৰিলে।
\p
\v 11 বাবিলৰ ৰজা নবূখদৰেচৰে যিৰিমিয়াৰ বিষয়ে নবূজৰদান ৰক্ষক-সেনাপতিক এই আজ্ঞা দিলে, বোলে,
\v 12 তুমি তেওঁক গ্ৰহণ কৰি তেওঁলৈ কৃপা দৃষ্টি কৰিবা, তেওঁৰ কোনো অপকাৰ নকৰিবা; কিন্তু তেওঁ তোমাক যেনেকৈ কব, তেওঁলৈ তেনেকৈ কৰিবা।
\v 13 এই হেতুকে নবূজৰদান ৰক্ষক-সেনাপতি, প্ৰধান নপুংসক নবূচৰ্জবান, আৰু প্ৰধান গণক নেৰ্গল-চৰেচৰ আদি বাবিলৰ ৰজাৰ আটাই প্ৰধান বিষয়াবিলাকে মানুহ পঠাই প্ৰহৰীৰ চোতালৰ পৰা যিৰিমিয়াক আনি,
\v 14 তেওঁক ঘৰলৈ লৈ যাবৰ নিমিত্তে চাফনৰ নাতিয়েক অহীকামৰ পুত্ৰ গদলিয়াৰ হাতত গটাই দিলে; তাতে তেওঁ লোকবিলাকৰ মাজত বাস কৰিলে।
\p
\v 15 যিৰিমিয়া প্ৰহৰীৰ চোতালত বন্ধ থকা সময়ত তেওঁৰ ওচৰলৈ যিহোৱাৰ এই বাক্য আহিছিল, বোলে,
\v 16 তুমি গৈ কূচীয়া এবদ-মেলকক কোৱা, ইস্ৰায়েলৰ ঈশ্বৰ বাহিনীবিলাকৰ যিহেৱাই এই কথা কৈছে, চোৱা, মঙ্গলৰ নিমিত্তে নহয়, অমঙ্গলৰ নিমিত্তেহে মই এই নগৰলৈ মোৰ বাক্য ফলিওৱাম, সেই দিনা তোমাৰ আগত সেইবোৰ ফলিয়াব।
\v 17 কিন্তু যিহোৱাই কৈছে, সেই দিনা মই তোমাক উদ্ধাৰ কৰিম; আৰু তুমি ভয় কৰা লোকবিলাকৰ হাতত তোমাক সমৰ্পণ কৰা নহব।
\v 18 কিয়নো মই তোমাক অৱশ্যে উদ্ধাৰ কৰিম, তুমি তৰোৱালত পতিত নহবা, কিন্তু তুমি তোমাৰ নিজ প্ৰাণ লুটদ্ৰব্যৰ নিচিনাকৈ লাভ কৰিবা; কাৰণ, যিহোৱাই কৈছে, তুমি মোক বিশ্বাস কৰিলা।
\c 40
\s যিৰিমিয়াক মুক্ত কৰা। গদলিয়াক বধ কৰা।  লোকবিলাকে পলাই মিচৰলৈ যাত্ৰা কৰা।
\p
\v 1 বাবিললৈ বন্দী কৰি লৈ যোৱা যিৰূচালেমৰ আৰু যিহূদাৰ লোকবিলাকৰ মাজত যিৰিমিয়াক নবূজৰদান ৰক্ষক-সেনাপতিয়ে শিকলিৰে বন্ধা পাই তেওঁক ৰামাৰ পৰা পঠাই দিয়াৰ পাছত যিহোৱাৰ পৰা যি বাক্য আহিছিল, সেই বাক্য।
\v 2 ৰক্ষক-সেনাপতিয়ে যিৰিমিয়াক গ্ৰহণ কৰি কলে, তোমাৰ ঈশ্বৰ যিহোৱাই এই ঠাইৰ বিষয়ে এই অমঙ্গলৰ কথা কৈছিল, 
\v 3 আৰু যিহোৱাই তাক ঘটালে, আৰু নিজ বাক্য অনুসাৰে কাৰ্য্য কৰিলে; তোমালোকে যিহোৱাৰ অহিতে পাপ কৰিলা, আৰু তেওঁৰ বাক্য পালন নকৰিলা, এই নিমিত্তে তোমালোকলৈ এই ঘটনা ঘটিল।
\v 4 এতিয়া চোৱা, আজি মই তোমাক, তোমাৰ হাতত থকা শিকলিৰ পৰা মুক্ত কৰিলোঁ; তুমি যদি মোৰ লগত বাবিললৈ যাবলৈ ভাল দেখা, তেন্তে আহাঁ, মই তোমালৈ দৃষ্টি ৰাখিম; আৰু যদি মোৰ লগত বাবিললৈ যাবলৈ বেয়া দেখা, তেন্তে নালাগে; চোৱা, গোটেই দেশ তোমাৰ আগত আছে, যি ঠাইলৈ যোৱা তোমাৰ পক্ষে ভাল আৰু সুবিধাজনক, তালৈকে যোৱা।
\v 5 যিৰিমিয়াই উত্তৰ নিদিয়া দেখি তেওঁ আকৌ কলে, তেন্তে যি জনক বাবিলৰ ৰজাই যিহূদাৰ নগৰবোৰৰ ওপৰত শাসনকৰ্ত্তা নিযুক্ত কৰিলে, চাফনৰ নাতিয়েক অহীকামৰ পুত্ৰ সেই গদলিয়াৰ ওচৰলৈ উলটি যোৱা, আৰু লোকবিলাকৰ মাজত তেওঁৰ লগত বাস কৰাগৈ, বা যি ঠাইলৈ যোৱা তোমাৰ পক্ষে সুবিধাজনক তালৈকে যোৱা; এই বুলি ৰক্ষক-সেনাপতিয়ে তেওঁৰ বাটৰ সমল আৰু উপহাৰ দি বিদায় কৰিলে।
\v 6 তাতে যিৰিমিয়াই মিস্পালৈ অহীকামৰ পুত্ৰ গদলিয়াৰ ওচৰলৈ আহিল, আৰু দেশত অৱশিষ্ট থকা লোবিলাকৰ মাজত তেওঁৰে সৈতে বাস কৰিলে।

\p
\v 7 পাছে, বাবিলৰ ৰজাই অহীকামৰ পুত্ৰ গদলিয়াক দেশৰ শাসনকৰ্ত্তা পতা কথা, আৰু মতা, তিৰোতা, লৰা, ছোৱালী আদি বাবিললৈ বন্দী কৰি লৈ নোযোৱা দেশৰ কেতবিলাক দুখীয়া মানুহক তেওঁৰ হাতত গতাই দিয়া কথা যেতিয়া নগৰৰ বাহিৰত থকা ফৌজৰ সেনাপতিবিলাকে, আৰু তেওঁবিলাকৰ মানুহবিলাকে শুনিবলৈ পালে, 
\v 8 তেতিয়া তেওঁবিলাকে, অৰ্থাৎ নথনিয়াৰ পুতেক ইশ্মায়েল, কাৰেহৰ দুজন পুতেক যোহানন আৰু যোনাথন, তনহূমতৰপুতেক চৰায়া, নটোফাতীয়া এফয়ৰ পুতেক কেইজন, আৰু মাখাথীয়াৰ পুতেক যাজনিয়া নিজ নিজ মানুহবিলাকে সৈতে মিস্পালৈ গদলিয়াৰ ওচৰলৈ আহিল।
\v 9 তাতে চাফনৰ নাতিয়েক অহীকামৰ পুত্ৰ গদলিয়াই তেওঁবিলাকৰ আৰু তেওঁবিলাকৰ মানুহবিলাকৰ আগত শপত খাই কলে, তোমালোকে কলদীয়াবিলাকৰ অধীন হবলৈ ভয় নকৰিবা; দেশত বাস কৰি বাবিলৰ ৰজাৰ অধীন হোৱা, তাতে তোমালোকৰ মঙ্গল হব।
\v 10 আৰু চোৱা, মই হলে যি কলদীয়াবিলাক আমাৰ ওচৰলৈ আহিব, তেওঁবিলাকৰ আগত থিয় হবলৈ মিস্পাত বাস কৰিম; কিন্তু তোমালোকে দ্ৰাক্ষাৰস, ফল, আৰু তেল গোটাই নিজ নিজ পাত্ৰত ৰাখা, আৰু তোমালোকে লোৱা নিজ নিজ নগৰত বাস কৰা।
\v 11 পাছে, বাবিলৰ ৰজাই যিহূদাৰ এটি অৱশিষ্ট ভাগ এৰি যোৱা কথা, আৰু তেওঁবিলাকৰ ওপৰত চাফনৰ নাতিয়েক অহীকামৰ পুত্ৰ গদলিয়াক শাসনকৰ্ত্তা পতা কথা যেতিয়া মোৱাবত, অম্মোনৰ সন্তানবিলাকৰ মাজত, আৰু ইদোম আদি সকলো দেশত থকা আটাই যিহূদীবিলাকে শুনিবলৈ পালে,
\v 12 তেতিয়া, যি যি ঠাইলৈ সেই যিহূদীবিলাকক খেদাই দিয়া হৈছিল, সেই সকলো ঠাইৰ পৰা তেওঁবিলাক সকলোৱেই যিহূদা দেশৰ মিস্পালৈ গদলিয়াৰ ওচৰলৈ উলটি আহিল, আৰু অধিক পৰিমাণে দ্ৰাক্ষাৰস আৰু ফল গোটালে।

\p
\v 13 পাছে কাৰেহৰ পুতেক যোহানন আদি নগৰৰ বাহিৰত থকা ফৌজন আটাইবিলাক সেনাপতিয়ে মিস্পালৈ গদলিয়াৰ ওচৰলৈ আহি তেওঁক কলে, 
\v 14 অম্মোনৰ সন্তানবিলাকৰ ৰজা বালীচে তোমাৰ প্ৰাণ লবলৈ নথনিয়াৰ পুতেক ইশ্মায়েলক পঠাইছে, তুমি তাক জানা নে? কিন্তু অহীকামৰ পুত্ৰ গদলিয়াই তেওঁবিলাকৰ কথা বিশ্বাস নকৰিলে। 
\v 15 পাছে কাৰেহৰ পুতেক যোহাননে মিস্পাত গদলিয়াক গুপুতে কলে, মই মিনতি কৰোঁ, মোক যাবলৈ দিয়া, কোনো মানুহে নজনাকৈ মই নথনিয়াৰ পুতেক ইশ্মায়েলক বধ কৰোঁগৈ; সি কিয় তোমাৰ প্ৰাণ লব, আৰু তোমাৰ ওচৰত গোট খোৱা সকলো যিহূদী লোক ছিন্ন-ভিন্ন হব, আৰু যিহূদাৰ অৱশিষ্ট ভাগ নষ্ট হব? 
\v 16 কিন্তু অহীকামৰ পুত্ৰ গদলিয়াই কাৰেহৰ পুতেক যোহাননক কলে, তুমি এনে কাম নকৰিবা; কিয়নো তুমি ইশ্মায়েলৰ বিষয়ে মিছা কথা কৈছা।

\c 41
\p
\v 1 পাছে সপ্তম মাহত, ৰজাৰ প্ৰধান বিষয়াবিলাকৰ মাজত গণিত হোৱা ৰাজবংশীয় ইলীচামাৰ নাতিয়েক নথনিয়াৰ পুতেক ইশ্মায়েলে দহজন মানুহ লগত লৈ, মিস্পালৈ অহীকামৰ পুত্ৰ গদলিয়াৰ ওচৰলৈ আহিল, আৰু তেওঁবিলাকে মিস্পাত একেলগে ভোজন কৰিলে।
\v 2 পাছে নথনিয়াৰ পুতেক ইশ্মায়েল আৰু তেওঁৰ লগত থকা সেই দহজন মানুহে উঠি, বাবিলৰ ৰজাই দেশৰ শাসনকৰ্ত্তা নিযুক্ত কৰা চাফনৰ নাতিয়েক অহীকামৰ পুত্ৰ সেই গদলিয়াক তৰোৱালেৰে বধ কৰিলে।
\v 3 আৰু মিস্পাত গদলিয়াৰ লগত থকা আটাই যিহূদীক আৰু তাত পোৱা যুদ্ধাৰু কলদীয়াবিলাককো ইশ্মায়েলে বধ কৰিলে।

\p
\v 4 গদলিয়াক বধ কৰাৰ পাছদিনা, (তেতিয়া সেই কথা কোনো মানুহে জনা নাছিল)
\v 5 চিখিম, চীলো আৰু চমৰীয়াৰ পৰা ডাঢ়ি খুৰুউৱা, পিন্ধা কাপোৰ ছিৰা আৰু নিজ নিজ গা কাটকুট কৰা আশী জন মানুহ যিহোৱাৰ গৃহত উৎসৰ্গ কৰিবলৈ হাতত নৈবেদ্য আৰু ধূপ লৈ আহিছিল।
\v 6 পাছে নথনিয়াৰ পুতেক ইশ্মায়েলে তেওঁবিলাকৰ লগত সাক্ষাত কৰিবলৈ মিস্পাৰ পৰা কান্দি কান্দি ওলাই গ’ল; আৰু তেওঁবিলাকৰ সাক্ষাত হৈ তেওঁবিলাকক ক’লে, অহীকামৰ পুত্ৰ গদলিয়াৰ ওচৰলৈ আহাঁ।
\v 7 তেতিয়া, তেওঁবিলাক নগৰৰ মাজ ঠাইলৈ আহিলত, নথনিয়াৰ পুতেক ইশ্মায়েলে, আৰু তেওঁৰ লগত সেই মানুহ কেইজনে তেওঁবিলাকক বধ কৰি গাঁতটোৰ ভিতৰত পেলাই দিলে।
\v 8 কিন্তু তেওঁবিলাকৰ মাজত এনে দহ জন মানুহ পোৱা গৈছিল, যে, তেওঁবিলাকে ইশ্মায়েলক ক’লে, আমাক বধ নকৰিবা, কিয়নো পথাৰত পুতি থোৱা আমাৰ ঘেঁহু, যৱ, তেল আৰু মৌৰ ভঁৰাল আছে; এই বুলি কোৱাত ইশ্মায়েলে ক্ষান্ত হৈ তেওঁবিলাকৰ ভায়েকবিলাকৰ মাজত তেওঁবিলাকক বধ নকৰিলে।
\v 9 যি গাঁতত ইশ্মায়েলে নিজে বধ কৰা সকলো মানুহৰ মৰা শৱ গদলিয়াৰ শৱৰ কাষত পেলাই দিছিল, সেই গাঁত ইস্ৰায়েলৰ বাচা ৰজাৰ ভয়ত আচা ৰজাই খনোৱা গাঁত; নথনিয়াৰ পুতেক ইশ্মায়েলে তাকেই বধ কৰা লোকৰ শৱেৰে পূৰ কৰিলে।
\v 10 পাছে ইশ্মায়েলে মিস্পাত অৱশিষ্ট থকা আটাই লোকক, নবূজৰদান ৰক্ষক-সেনাপতিয়ে অহীকামৰ পুত্ৰ গদলিয়াৰ হাতত গতাই দিয়া ৰাজবংশীয় জীয়াৰীবিলাক আদি কৰি মিস্পাত অৱশিষ্ট থকা সকলো লোকক বন্দী কৰি নিলে; নথনিয়াৰ পুতেক ইশ্মায়েলে তেওঁবিলাকক বন্দী কৰি লৈ অম্মোনৰ সন্তানবিলাকৰ ওচৰলৈ যাবলৈ প্ৰস্থান কৰিলে।

\p
\v 11 কিন্তু যেতিয়া কাৰেহৰ পুতেক যোহাননে আৰু তেওঁৰ লগত থকা ফৌজৰ সকলো সেনাপতিয়ে, নথনিয়াৰ পুতেক ইশ্মায়েলে কৰা আটাই কু-কৰ্ম্মৰ কথা শুনিবলৈ পালে,
\v 12 তেতিয়া তেওঁবিলাকে সকলো মানুহক লগত লৈ নথনিয়াৰ পুতেক ইশ্মায়েলে সৈতে যুদ্ধ কৰিবলৈ গ’ল আৰু গিবিয়োনৰ থকা বৰ পুখুৰীৰ ওচৰত তেওঁক দেখা পালে।
\v 13 পাছে যেতিয়া ইশ্মায়েলৰ লগত থকা সকলো লোকবিলাকে, কাৰেহৰ পুতেক যোহাননক আৰু তেওঁৰ লগৰ ফৌজৰ সেনাপতিবিলাকক দেখিবলৈ পালে, তেতিয়া তেওঁবিলাক আনন্দিত হ’ল।
\v 14 আৰু ইশ্মায়েলে মিস্পাৰ পৰা বন্দী কৰি নিয়া সকলো লোকবিলাকে মুখ ঘূৰাই কাৰেহৰ পুতেক যোহাননৰ গুৰিলৈ উলটি আহিল।
\v 15 কিন্তু নথনিয়াৰ পুতেক ইস্মায়েল আঠোঁটা মানুহে সৈতে যোহাননৰ আগৰ পৰা পলাই অম্মোনৰ সন্তানবিলাকৰ ওচৰলৈ গ’ল।
\v 16 নথনিয়াৰ পুতেক ইশ্মায়েলে অহীকামৰ পুত্ৰ গদলিয়াক বধ কৰাৰ পাছত, তাৰ হাতৰ পৰা কাৰেহৰ পুতেক যোহাননে আৰু তেওঁৰ লগৰ সেনাপতিবিলাকে যিবিলাক অৱশিষ্ট মানুহ মিস্পাৰ পৰা এৰুৱাই ওভটাই আনিলে, তেওঁবিলাকক অৰ্থাৎ যুদ্ধ কৰিব পৰা পুৰুষবিলাকক আৰু গিবিয়োনৰ পৰা অনা তিৰোতা, ল’ৰা, আৰু নপুংসকবিলাকক তেওঁবিলাকে লগত ললে।
\v 17 আৰু তেওঁবিলাকে গৈ, কল্দীয়াবিলাকৰ ভয়ত মিচৰলৈ যাবৰ মনেৰে বৈৎলেহেমৰ কাষত থকা গেৰূৎ-কিমহমত বাস কৰিলে।
\v 18 কিয়নো তেওঁবিলাকে সিহঁতলৈ ভয় কৰিছিল; কাৰণ নথনিয়াৰ পুতেক ইশ্মায়েলে বাবিলৰ ৰজাই দেশৰ ওপৰত শাসনকৰ্ত্তা নিযুক্ত কৰা অহীকামৰ পুত্ৰ গদলিয়াক বধ কৰিছিল। 

\c 42 
\p
\v 1 পাছে কাৰেহৰ পুতেক যোহানন, হোচয়াৰ পুতেক যাজনিয়া আদি ফৌজৰ সকলো সেনাপতি আৰু সৰুৰ পৰা বৰলৈকে সকলো প্ৰজাই ওচৰ চাপি যিৰমিয়া ভাববাদীক ক’লে,
\v 2 আমি কোন বাটেদি যোৱা আৰু কি কাৰ্য্য কৰা উচিত তাক তোমাৰ ঈশ্বৰ যিহোৱাই দেখুৱাবৰ অৰ্থে,
\v 3 তোমাৰ আগত আমাৰ নিবেদন গ্ৰাহ্য হওক আৰু তুমি তোমাৰ ঈশ্বৰ যিহোৱাৰ আগত আমাৰ নিমিত্তে, এই সকলো অৱশিষ্ট লোকৰেই নিমিত্তে প্ৰাৰ্থনা কৰা, কিয়নো তুমি নিজ চকুৰে দেখিছা যে অধিক লোকৰ পৰা আমি অলপ মাথোন অৱশিষ্ট আছোঁ। 
\v 4 তেতিয়া যিৰিমিয়া ভাববাদীয়ে তেওঁবিলাকক ক’লে মই তোমালোকৰ কথা শুনিলোঁ; চোৱা তোমালোকৰ বাক্য অনুসাৰে মই তোমালোকৰ ঈশ্বৰ যিহোৱাৰ আগত প্ৰাৰ্থনা কৰিম, আৰু যিহোৱাই তোমালোকলৈ যি যি উত্তৰ দিব, তাৰ সকলো কথা তোমালোকক জনাম, তাৰ একোকে তোমালোকৰ পৰা গুপুতে নাৰাখোঁ।
\v 5 তাতে তেওঁবিলাকে যিৰিমিয়াক ক’লে, তোমাৰ ঈশ্বৰ যিহোৱাই তোমাৰ দ্বাৰাই যি যি বাক্য আমালৈ কৈ পঠাব, সেই সকলো বাক্য অনুসাৰে আমি যদি কাৰ্য্য নকৰোঁ, তেন্তে যিহোৱা আমাৰ বিৰুদ্ধে সত্য আৰু বিশ্বাসী সাক্ষী হওক।
\v 6 আমাৰ ঈশ্বৰ যিহোৱাৰ বাক্য আমি পালন কৰিলে আমাৰ মঙ্গল হ’বৰ নিমিত্তে, আমি যাৰ ওচৰলৈ তোমাক পঠালোঁ, আমাৰ ঈশ্বৰ সেই যিহোৱাৰ বাক্য ভাল হওক বা বেয়া হওক, আমি তাক পালন কৰিম। 

\p
\v 7 পাছে দহ দিনৰ মুৰত যিহোৱাৰ বাক্য যিৰিমিয়াৰ ওচৰলৈ আহিল।
\v 8 তাতে তেওঁ কাৰেহৰ পুতেক যোহাননক আৰু তেওঁৰ লগত থকা আটাই  সেনাপতিক, আৰু সৰুৰ পৰা বৰলৈকে সকলো প্ৰজাক মাতি আনি,
\v 9 তেওঁবিলাকক ক’লে, তোমালোকৰ নিবেদন জনাবলৈ যাৰ ওচৰলৈ মোক পঠাইছিলা, সেই ইস্ৰায়েলৰ ঈশ্বৰ যিহোৱাই এই কথা কৈছে, 
\v 10 তোমালোকে যদি এতিয়াও এই দেশত বাস কৰা, তেন্তে মই তোমালোকক পাতিম, নাভাঙিম, তোমালোকক ৰুম নুঘালিম; কিয়নো তোমালোকৰ যি অমঙ্গল কৰিছোঁ, সেই বিষয়ে মই ক্ষান্ত হ’লো।
\v 11 যাৰ পৰা তোমালোকে ভয় পাইছা, সেই বাবিলৰ ৰজালৈ ভয় নকৰিবা; যিহোৱাই কৈছে, তেওঁলৈ ভয় নকৰিবা; কিয়নো তোমালোকক নিস্তাৰ কৰিবলৈ, আৰু তেওঁৰ হাতৰ পৰা তোমালোকক উদ্ধাৰ কৰিবলৈ মই তোমালোকৰ লগত আছোঁ।
\v 12 আৰু মই তোমালোকক কৰুণা দান কৰিম; তাতে তেওঁ তোমালোকক দয়া কৰি তোমালোকৰ দেশলৈ তোমালোকক উলটি যাব দিব।
\v 13 কিন্তু, আমি এই দেশত বাস নকৰোঁ, এই বুলি কৈ যদি তোমালোকে তোমালোকৰ ঈশ্বৰ যিহোৱাৰ বাক্য নুশুনা,
\v 14 আৰু যদি তোমালোকে কোৱা, যে, সেয়ে নহ’ব, আমি য’ত ৰণ নেদেখিম, শিঙাৰ শব্দ নুশুনিম, আৰু আহাৰৰ অভাৱত ক্ষুধাতুৰ নহ’ম, সেই মিচৰ দেশত আমি সোমামগৈ, আৰু আমি তাত বাস কৰিম,
\v 15 তেন্তে, হে যিহূদাৰ অৱশিষ্ট ভাগ, তোমালোকে যিহোৱাৰ বাক্য শুনা; ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে,
\v 16 তোমালোকে যদি মিচৰত সোমাবলৈ একেবাৰে সেইফালে মুখ কৰা আৰু তাত বাস কৰিবলৈ যোৱা, তেন্তে তোমালোকে যি তৰোৱাললৈ ভয় কৰিছা সেই তৰোৱালে মিচৰ দেশতেই তোমাললোকক লগ পাব, আৰু যি দুৰ্ভিক্ষলৈ তোমালোকে ত্ৰাস পাইছা, সেই দুৰ্ভিক্ষই মিচৰ দেশতেই তোমালোকক ঢুকি পাব, আৰু তোমাললোক তাতে মৰিবা। 
\v 17 যিবিলাক লোকে প্ৰবাস কৰিবৰ অৰ্থে মিচৰত সোমাবলৈ মুখ কৰিব, তেওঁবিলাক সকলোৰে সেই দশা হ’ব; তেওঁবিলাক তৰোৱাল, আকাল, আৰু মহামাৰীৰ দ্বাৰাই মৰা পৰিব; আৰু মই তেওঁবিলাকলৈ যি অমঙ্গল ঘটাম, তাৰ পৰা তেওঁবিলাকৰ কোনেও উদ্ধাৰ কি ৰক্ষা নাপাব।

\p
\v 18 কিয়নো ইস্ৰায়েলৰ ঈশ্বৰ  বাহিনীবিলাকৰ যিহোৱাই এই কথা কৈছে, যিৰূচালেম-নিবাসীবিলাকৰ ওপৰত যেনেকৈ মোৰ ক্ৰোধ আৰু কাপ ঢালি দিয়া হৈছিল, তেনেকৈ তোমালোকে মিচৰ দেশত সোমোৱা সময়ত তোমালোকৰ ওপৰতো মোৰ ক্ৰোধ ঢালি দিয়া হ’ব; আৰু তোমালোক শাও, বিস্ময়, অভিশাপ, আৰু নিন্দাৰ বিষয় হ’বা; তোমালোকে এই ঠাই আৰু দেখিবলৈ নাপাবা।
\v 19 হে যিহূদাৰ অৱশিষ্টভাগ, তোমালোকক যিহোৱাই ক’লে; তোমালোক মিচৰত নোসোমাবা; মই আজি তোমালোকক সতৰ্ক কৰিলোঁ, ইয়াক নিশ্চয়ে জানিবা।
\v 20 কিয়নো তোমালোকে তোমালোকৰ বিৰুদ্ধে তোমালোকক ভ্ৰান্ত কৰিলা; কাৰণ তোমালোকে মোক নিজৰ ঈশ্বৰ যিহোৱাৰ গুৰিলৈ পঠাই কৈছিলা, যে, তুমি আমাৰ নিমিত্তে আমাৰ ঈশ্বৰ যিহোৱাৰ আগত প্ৰাৰ্থনা কৰা; তাতে আমাৰ ঈশ্বৰ যিহোৱাই যি যি ক’ব, সেইদৰে তুমি আমাক জনাবা, আমি তাক কৰিম।
\v 21 পাছে আজি মই তোমালোকক তাক জনালোঁ; কিন্তু যি বিষয়ে তোমালোকৰ ঈশ্বৰ যিহোৱাই মোক তোমালোকৰ ওচৰলৈ পঠাইছিল, সেই বিষয়ৰ কোনো কথাত, তেওঁৰ বাক্যলৈ তোমালোকে কাণ দিয়া নাই।
\v 22 এতেকে এতিয়া নিশ্চয়ে জানিবা, যে, তোমালোকে প্ৰবাস কৰিবৰ অৰ্থে যি ঠাইলৈ যাব খুজিছা, সেই ঠাইত তৰোৱাল, আকাল, আৰু মহামাৰীৰ দ্বাৰাই মৰা পৰিবা।

\c 43
\p
\v 1 আটাই লোকবিলাকৰ আগত ক’বৰ নিমিত্তে তেওঁবিলাকৰ ঈশ্বৰ যিহোৱাই যিৰিমিয়াৰ দ্বাৰাই যি যি বাক্য তেওঁবিলাকলৈ কৈ পঠাইছিল, যিৰিমিয়াই তেওঁবিলাকৰ ঈশ্বৰ যিহোৱাৰ সেই সকলো বাক্য তেওঁবিলাক সকলোৰে আগত কৈ এঁটালত,
\v 2 হোচয়াৰ পুতেক অজৰিয়া, আৰু কাৰেহৰ পুতেক যোহানন আদি সকলো গৰ্ব্বী মানুহবিলাকে যিৰিমিয়াক ক’লে, তুমি মিছাকৈ কৈছা। প্ৰবাস কৰিবৰ অৰ্থে তোমালোকে মিচৰত নোসোমাবা, এই বুলি ক’বলৈ আমাৰ ঈশ্বৰ যিহোৱাই তোমাক পঠোৱা নাই;
\v 3 কিন্তু আমাক বধ কৰিবলৈ আৰু বাবিললৈ আমাক বন্দী কৰি লৈ যাবলৈ কল্দীয়াহঁতৰ হাতত শোধাই দিবৰ মনেৰে নেৰিয়াৰ পুতেক বাৰূকে আমাৰ অহিতে তোমাক বুদ্ধি দিছে।
\v 4 এই হেতুকে কাৰেহৰ পুতেক যোহানন আদি ফৌজৰ কোনো সেনাপতিয়ে, আৰু প্ৰজাবিলাকৰ কোনেও যিহূদা দেশত বাস কৰিবলৈ যিহোৱাৰ বাক্যলৈ কাণ নিদিলে। 
\v 5 কিন্তু যি যি জাতিৰ মাজলৈ যিহূদাৰ লোকবিলাকক খেদাই দিয়া হৈছিল, যিহূদা দেশত প্ৰবাস কৰিবলৈ, সেই সেই জাতিৰ পৰা উলটি অহা যিহূদাৰ আটাই অৱশিষ্ট ভাগক,
\v 6 অৰ্থাৎ মতা, তিৰোতা, ল’ৰা, ছোৱালী, আৰু ৰাজকুমাৰী আদি চাফনৰ নাতিয়েক অহীকামৰ পুত্ৰ গদলিয়াৰ হাতত নবূজৰদান ৰক্ষক-সেনাপতিয়ে গতাই দিয়া সকলো মানুহক, যিৰিমিয়া ভাববাদীক, আৰু নেৰিয়াৰ পুত্ৰ বাৰূকক কাৰেহৰ পুতেক যোহানন আৰু ফৌজৰ আন সকলো সেনাপতিয়ে লগত লৈ গ’ল; আৰু তেওঁবিলাক মিচৰ দেশত সোমাল;
\v 7 কিয়নো তেওঁবিলাকে যিহোৱাৰ বাক্যলৈ কাণ নিদিলে; আৰু তেওঁবিলাক তহপন-হেচলৈকে গ’ল।

\p
\v 8 তেতিয়া তহপনহেচত যিৰিমিয়াৰ ওচৰলৈ যিহোৱাৰ বাক্য আহিল বোলে,
\v 9 তুমি তোমাৰ হাতত গোটাদিয়েক ডাঙৰ শিল লৈ, তহপেনহেচত ফৰৌণৰ ৰাজগৃহলৈ সোমোৱা ঠাইত যি ইটাৰ গাঁঠনি আছে, তাৰ চুৰ্কীৰ মাজত যিহূদী লোকৰ সাক্ষাতে সেই শিলবোৰ পুতি তেওঁবিলাকক ক’বা,
\v 10 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, চোৱা, মই দূত পঠাই মোৰ দাস বাবিলৰ ৰজা নবূখদৰেচৰক অনাম, আৰু মই পুতি থোৱা এই শিলবোৰৰ ওপৰত তেওঁৰ সিংহাসন স্থাপন কৰিম; আৰু তেওঁ তাৰ ওপৰত নিজৰ ৰাজকীয় চন্দ্ৰতাপ তৰিব।
\v 11 তেওঁ আহি মিচৰক আঘাত কৰিব; আৰু মৃত্যুৰ নিমিত্তে নিৰূপিত লোক মৃত্যুলৈ, বন্দী অৱস্থালৈ নিৰূপিত লোক বন্দী অৱস্থালৈ আৰু তৰোৱাললৈ নিৰূপিত লোক তৰোৱাললৈ সমৰ্পিত হ’ব।
\v 12 আৰু মই মিচৰৰ দেৱতাবোৰৰ ঘৰত জুই লগাম; তেওঁ সেইবোৰৰ কেতবোৰ দগ্ধ কৰি লৈ যাব; আৰু মেৰ ৰখীয়াই নিজৰ গাত কাপোৰ লোৱাদি তেওঁ এই মিচৰ দেশেৰে নিজকে সজ্জিত কৰিব; পাছে তেওঁ এই ঠাইৰ পৰা শান্তিৰে ওলাই যাব।
\v 13 তেওঁ মিচৰ দেশত থকা বৈৎচেমচৰ স্তম্ভবোৰ ভাঙিব, আৰু মিচৰৰ দেৱতাবোৰৰ ঘৰবোৰ জুই দি পুৰিব।

\c 44
\s মিচৰত থকা যিহূদীবিলাকৰ বিৰুদ্ধে যিৰিমিয়াই তাত কোৱা ভাববাণী।
\p
\v 1 মিগ্দোলত, তহপেনহচত, নোফত, আৰু পথ্ৰোচ প্ৰদেশত থকা মিচৰ-দেশনিবাসী সকলো যিহূদীবিলাকৰ বিষয়ে যিৰিমিয়াৰ ওচৰলৈ অহা বাক্য।
\v 2 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, যিৰূচালেমলৈ আৰু যিহূদাৰ আটাই নগৰলৈ মই ঘটোৱা সকলো অমঙ্গল তোমালোকে দেখিলা; চোৱা, সেইবোৰ আজি উচ্ছন্ন হোৱা ঠাই, সেইবোৰৰ মাজত কোনেও বাস নকৰে।
\v 3 ধূপ জ্বলাবলৈ, আৰু তেওঁবিলাকে বা তোমালোকে বা তোমালোকৰ পূৰ্ব্ব-পুৰুষ বিলাকেও নজনা ইতৰ দেৱতাবোৰক সেৱা পূজা কৰিবলৈ যোৱাৰ দ্বাৰাই মোক বেজাৰ দিবলৈ তেওঁবিলাকে কৰা দুষ্কৰ্ম্মই ইয়াৰ কাৰণ।
\v 4 তথাপি মই প্ৰভাতে উঠি মই আটাই দাস ভাববাদীবিলাকক তোমালোকৰ ওচৰলৈ পঠাই কোৱাইছিলোঁ যে, তোমালোকে মোৰ ঘিণলগীয়া এই গৰ্হিত কাৰ্য্য নকৰিবা।
\v 5 কিন্তু তেওঁবিলাকে নুশুনিলে, আৰু নিজ নিজ দুষ্টতাৰ পৰা ঘূৰিবলৈ, ইতৰ দেৱতাবোৰৰ উদ্দেশ্যে ধূপ নজ্বলাবলৈ তেওঁবিলাকে কাণ নাপাতিলে।
\v 6 এই নিমিত্তে মোৰ ক্ৰোধ আৰু কোপৰূপ অগ্নি বৰষিলে, আৰু যিহূদাৰ নগৰবোৰত, আৰু যিৰূচালেমৰ আলিবোৰত সেয়ে জ্বলিল; আজি তোমালোকে দেখাৰ দৰে সেইবোৰক উচ্ছন্ন আৰু ধ্বংস কৰা হৈছে।
\v 7 এই হেতুকে এতিয়া ইস্ৰায়েলৰ ঈশ্বৰ বাহিনীবিলাকৰ ঈশ্বৰ যিহোৱাই এই কথা কৈছে, তোমালোক উচ্ছন্ন হ’বলৈ, আৰু পৃথিৱীৰ সকলো জাতিৰ মাজত অভিশাপ আৰু ধিক্কাৰৰ বিষয় হ’বলৈ, তোমালোকে প্ৰবাস কৰিবলৈ অহা এই মিচৰ দেশত ইতৰ দেৱতাবোৰৰ উদ্দেশ্যে ধূপ জ্বলাই তোমালোকৰ হাতৰ কাৰ্য্যেৰে মোক বেজাৰ দি,
\v 8 তোমালোকৰ কোনো অৱশিষ্ট নথকাকৈ, যিহূদাৰ মাজৰ পৰা তোমালোকৰ সম্পৰ্কীয় মতা, তিৰোতা, ল’ৰা আৰু পিয়াহ খোৱা কেঁচুৱাক উচ্ছন্ন কৰিবলৈ তোমালোকে কিয় নিজ নিজ প্ৰাণৰ বিৰুদ্ধে এই মহাপাপ কৰিছা?
\v 9 যিহূদা দেশত আৰু যিৰূচালেমৰ আলিত কৰা তোমালোকৰ পূৰ্ব্ব-পুৰুষবিলাকৰ যিহূদাৰ ৰজাবিলাকৰ, তেওঁবিলাকৰ ভাৰ্য্যবিলাকৰ, আৰু তোমালোকৰ নিজৰ নিজৰ দুষ্কৰ্ম্ম, আৰু তোমালোকৰ ভাৰ্য্যাবিলাকৰ দুষ্কৰ্ম্ম পাহৰিলা নে?
\v 10 তেওঁবিলাকে আজিলৈকে নম্ৰ হোৱা নাই, ভয়ো কৰা নাই, আৰু তোমালোকৰ ও তোমালোকৰ পূৰ্ব্ব-পুৰুষবিলাকৰ আগত মই স্থাপন কৰা মোৰ ব্যৱস্থা কি বিধিবোৰৰ দৰে চলা নাই।

\p
\v 11 এই হেতুকে ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, চোৱা, মই অমঙ্গল কৰিবলৈ এনে কি গোটেই যিহূদাক উচ্ছন্ন কৰিবলৈ তোমালোকৰ ফাললৈ মুখ কৰিম।
\v 12 আৰু এই মিচৰ দেশত প্ৰবাস কৰিবৰ অৰ্থে ইয়াত সোমাবলৈ মুখ কৰা যিহূদাৰ অৱশিষ্ট ভাগক মই ধৰিম, তাতে তেওঁবিলাকৰ সকলো উচ্ছন্ন হ’ব; তেওঁ-বিলাক এই মিচৰ দেশতেই পতিত হ’ব; তেওঁবিলাক তৰোৱাল আৰু আকালৰ দ্বাৰাই নষ্ট হ’ব; সৰুৰ পৰা বৰলৈকে তেওঁবিলাক তৰোৱালত আৰু দুৰ্ভিক্ষত মৰা পৰিব; আৰু তেওঁবিলাক শাও, বিস্ময়, অভিশাপ, আৰু ধিক্কাৰৰ বিষয় হ’ব।
\v 13 কিয়নো যেনেকৈ মই তৰোৱাল, আকাল, আৰু মহামাৰীৰ দ্বাৰাই যিৰূচালেমক দণ্ড দিলোঁ, তেনেকৈ এই মিচৰ দেশত প্ৰবাস কৰাবিলাককো দণ্ড দিম।
\v 14 তাতে এই মিচৰ দেশত প্ৰবাস কৰিবলৈ অহা যিহূদাৰ অৱশিষ্ট ভাগে যি যিহূদাত বাস কৰিবৰ নিমিত্তে উলটি যাবলৈ ইচ্ছা কৰিছে, সেই যিহূদালৈ উলটি যাবৰ নিমিত্তে, তেওঁবিলাকৰ কোনেও ৰক্ষা নাপাব, বা অৱশিষ্ট নাথাকিব; কিয়নো পলৰীয়া-বিলাকৰ বাহিৰে কোনেও উলটি নাযাব।

\p
\v 15 পাছে যি সকলো পুৰুষে, তেওঁবিলাকৰ তিৰোতাবিলাকে ইতৰ দেৱতাবোৰৰ উদ্দেশ্যে ধূপ জ্বলাইছে বুলি জানিছিল, তেওঁবিলাকে, আৰু ওচৰত থকা তিৰোতাবিলাকৰ মহা সমাজে, অৰ্থাৎ মিচৰ দেশত থকা আটাই লোকবিলাকে পথ্ৰোচত যিৰিমিয়াক উত্তৰ দি ক’লে,
\v 16 তুমি যিহোৱাৰ নামেৰে আমাক কোৱা বাক্যৰ বিষয়ে হ’লে, আমি তোমালৈ কাণ নিদিওঁ।
\v 17 কিন্তু আমি আৰু আমাৰ পূৰ্ব্ব-পুৰুষবিলাকে, আমাৰ ৰজা আৰু প্ৰধান লোকবিলাকে যিহূদাৰ নগৰবোৰত আৰু যিৰূচালেমৰ আলিত যেনেকৈ কৰিছিলোঁ, তেনেকৈ আকাশৰ ৰাণীৰ উদ্দেশ্যে ধূপ জ্বলাবলৈ, আৰু তেওঁৰ উদ্দেশ্যে পেয় নৈবেদ্য ঢালিবলৈ আমাৰ মুখৰ পৰা ওলোৱা প্ৰত্যেক বাক্য আমি নিশ্চয়ে সিদ্ধ কৰিম; কাৰণ সেই কালত আমাৰ আহাৰ অধিক আছিল আৰু আমি কুশলে আছিলোঁ, কোনো অমঙ্গল নেদেখিছিলোঁ।
\v 18 কিন্তু যেতিয়াৰে পৰা আমি আকাশৰ ৰাণীৰ উদ্দেশ্যে ধূপ জ্বলাবলৈ আৰু পেয় নৈবেদ্য ঢালিবলৈ এৰিলোঁ, তেতিয়াৰে পৰা আমাৰ আটাই বস্তুৰ অভাৱ হ’ল আৰু তৰোৱাল ও দুৰ্ভিক্ষৰ দ্বাৰাই আমাৰ সৰ্ব্বনাশ হ’ল।
\v 19 আমি যেতিয়া আকাশৰ ৰাণীৰ উদ্দেশ্যে ধূপ জ্বলাওঁ, আৰু তেওঁৰ উদ্দেশ্যে পেয় নৈবেদ্য ঢালোঁ, তেতিয়া জানো নিজ নিজ স্বামীৰ বিনা অনুমতিৰে তেওঁক সেৱা-পূজা কৰিবৰ অৰ্থে আমি তেওঁৰ উদ্দেশ্যে পিঠা বনাওঁ, আৰু তেওঁৰ উদ্দেশ্যে পেয় নৈবেদ্য ঢালোঁ।

\p
\v 20 তেতিয়া যিৰিমিয়াই আটাই লোকবিলাকক তেওঁক উত্তৰ দিয়া মতা তিৰোতা আদি সকলো লোকবিলাকক এই কথা ক’লে।
\v 21 যিহূদাৰ নগৰবোৰত আৰু যিৰূচালেমৰ আলিত তোমালোকে, তোমালোকৰ পূৰ্ব্ব-পুৰুষবিলাক, তোমালোকৰ ৰজা, তোমালোকৰ প্ৰধান লোকবিলাক, আৰু দেশৰ প্ৰজাবিলাকে যি ধূপ দাহ কৰিছিল, সেই ধূপ দাহ জানো যিহোৱাই সোঁৱৰণ কৰা নাই?
\v 22 এই কাৰণে যিহোৱাই তোমালোকৰ দুষ্কৰ্ম্মৰ নিমিত্তে, আৰু তোমালোকে কৰা ঘিণলগীয়া কাৰ্য্যৰ নিমিত্তে আৰু সহি থাকিব নোৱাৰিলে; এই হেতুকে তোমালোকে আজি দেখাৰ দৰে তোমালোকৰ দেশ-নিবাসীশূণ্য হৈ, ধ্বংসস্থান আৰু বিস্ময় ও শাওৰ বিষয় হ’ল।
\v 23 তোমালোকে ধূপ জ্বলালা, যিহোৱাৰ বিৰূদ্ধে পাপ কৰিলা, যিহোৱাৰ বাক্যলৈ কাণ নিদিলা, তেওঁৰ ব্যৱস্থা, বিধি, কি সাক্ষ্য অনুসাৰে নচলিলা; এই নিমিত্তে আজি দেখাৰ দৰে তোমালোকলৈ এই অমঙ্গল ঘটিল।

\p
\v 24 তাত বাজে যিৰিমিয়াই সকলো লোকবিলাকক আৰু সকলো তিৰোতাক ক’লে, হে মিচৰ দেশত থকা আটাই যিহূদী লোকবিলাক, যিহোৱাৰ বাক্য শুনা;
\v 25 ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, আমি আকাশৰ ৰাণীৰ উদ্দেশ্যে ধূপ জ্বলাবলৈ, আৰু তেওঁৰ উদ্দেশ্যে পেয় নৈবেদ্য ঢালিবলৈ আমি কৰা সঙ্কল্পবোৰ অৱেশ্যে সিদ্ধ কৰিম, এই বুলি কৈ তোমালোকে আৰু তোমালোকৰ তিৰোতা বিলাকে মুখেৰে কথা ক’লা, আৰু হাতেৰে তাক সিদ্ধও কৰিছা; বাৰু তোমালোকৰ সঙ্কল্প সিদ্ধ কৰা, আৰু তোমালোকে তোমালোকৰ সঙ্কল্প সাম্ফল কৰা।
\v 26 এই হেতুকে হে মিচৰৰ দেশত থকা আটাই যিহূদী লোকবিলাক, যিহোৱাৰ বাক্য শুনা; যিহোৱাই কৈছে, চোৱা, মই মোৰ মহান নাম লৈ শপত খাইছোঁ, যে, যিহোৱাৰ জীৱনৰ শপত বুলি কৈ এই গোটেই মিচৰ দেশত কোনো যিহূদী মানুহে মোৰ নাম আৰু মুখত নানিবা।
\v 27 চোৱা, তেওঁবিলাকৰ মঙ্গলৰ নিমিত্তে নহয়, কিন্তু অমঙ্গলৰ নিমিত্তেহে মই তেওঁবিলাকলৈ জাগি থাকিম; আৰু এই মিচৰ দেশত থকা সকলো যিহূদী লোকক তৰোৱাল আৰু আকালৰ দ্বাৰাই নিঃশেষে বিনষ্ট কৰা হ’ব।
\v 28 আৰু তৰোৱালৰ পৰা ৰক্ষা পোৱা অতি অলপ মানুহ এই মিচৰ দেশৰ পৰা যিহূদা দেশলৈ উলটি যাব; তাতে মোৰ নে তেওঁবিলাকৰ, কাৰ বাক্য ৰব, এই মিচৰ দেশত প্ৰবাস কৰিবৰ অৰ্থে ইয়াত সোমোৱা আটাই অৱশিষ্ট যিহূদী লোকবিলাকে তাক জানিব।
\v 29 যিহোৱাই কৈছে, তোমালোকৰ অমঙ্গলৰ নিমিত্তেহে যে মোৰ বাক্য অৱশ্যে ফলিয়াব, তাক তোমালোকে জানিবৰ নিমিত্তে মই যে এই ঠাইত তোমালোকক দণ্ড দিম তাৰ প্ৰমাণৰ অৰ্থে এয়ে তোমালোকললৈ চিন হ’ব; 
\v 30 যিহোৱাই এই কথা কৈছে, চোৱা, মই যেনেকৈ যিহূদাৰ চিদিকিয়া ৰজাক তেওঁৰ প্ৰাণ ল’বলৈ বিচৰা তেওঁৰ শত্ৰু বাবিলৰ ৰজা নবুখদৰেচৰৰ হাতত সমৰ্পণ কৰিছিলোঁ, তেনেকৈ মই মিচৰৰ ৰজা ফৰৌণহফ্ৰাকো তেওঁৰ প্ৰাণ ল’বলৈ বিচৰা শত্ৰুবোৰৰ হাতত সমৰ্পণ কৰিম।

\c 45
\s বাৰূকক দিয়া আশ্বাস বাক্য।
\p
\v 1 যোচিয়াৰ পুত্ৰ যিহূদাৰ ৰজা যিহোৱাকীমৰ ৰাজত্বৰ চতুৰ্থ বছৰত, নেৰিয়াৰ পুত্ৰ বাৰূকে এইবোৰ কথা যিৰিমিয়াৰ মুখৰ পৰা পুথি এখনত লিখা সময়ত, যিৰিমিয়া ভাববাদীয়ে তেওঁক এই কথা ক’লে,
\v 2 হে বাৰূক, ইস্ৰায়েলৰ ঈশ্বৰ যিহোৱাই তোমাক এইদৰে কৈছে, 
\v 3 তুমি ক’লা, যে,হায় হায়, মই সন্তাপৰ পাত্ৰ। কিয়নো যিহোৱাই মোৰ বেদনাতে শোক লগ লগাই দিছে; মই কেঁকাই কেঁকাই ক্লান্ত হৈছোঁ, অলপ জিৰণী নাপাওঁ।
\v 4 তুমি তেওঁক কোৱা, যিহোৱাই এই কথা কৈছে, চোৱা,  মই যি সাজিলোঁ, তাক ভাঙিম, আৰু মই যি ক’লোঁ, তাক উঘালিম, আৰু গোটেই দেশত এনেকৈয়ে কৰিম।
\v 5 তেন্তে তুমি নিজৰ নিমিত্তে মহত্ব বিচাৰিছা নে? সেইবোৰ নিবিচাৰিবা; কিয়নো, যিহোৱাই কৈছে, মই সকলো মৰ্ত্ত্যলৈ অমঙ্গল ঘটাম; কিন্তু তুমি যি যি ঠাইলৈ যাবা, সেই সেই ঠাইত মই তোমাক লুটদ্ৰব্যস্বৰূপে তোমাৰ প্ৰাণ দান কৰিম।

\c 46
\s জাতিবিলাকৰ বিষয়ে ভাববাণী। মিচৰৰ বিষয়।
\p
\v 1 জাতিবিলাকৰ বিষয়ে যিৰিমিয়া ভাববাদীৰ ওচৰলৈ অহা যিহোৱাৰ বাক্য।
\v 2 মিচৰৰ বিষয়। যোচিয়াৰ পুত্ৰ যিহূদাৰ ৰজা যিহোয়াকীমৰ ৰাজত্বৰ চতুৰ্থ বছৰত বাবিলৰ ৰজা নবুখদৰেচৰে পৰাজয় কৰা ফৰাৎ নদীৰ পাৰৰ কৰ্কমীচত থকা মিচৰীয়া ৰজা ফৰৌণ-নখোৰ সৈন্যসামন্তৰ বিষয়।

\p
\v 3 তোমালোকে ঢাল আৰু ফৰ যুগুত কৰা আৰু যুদ্ধ কৰিবৰ নিমিত্তে ওচৰ চাপা।
\v 4 হে অশ্বাৰোহীবিলাক, ঘোঁৰাবোৰ সজোঁৱা, ঘোঁৰাত উঠা আৰু শিৰোৰক্ষক টুপী পিন্ধি, আগলৈ গৈ থিয় হোৱা, বৰচা জকমকোওৱা, কৱচ পিন্ধা।
\v 5 মই কিয় এনেকুৱা দেখিছোঁ? সিহঁত ব্যাকুল হৈছে, পাছ হুহকি গৈছে; সিহঁতৰ বীৰবিলাক বিহ্বল হৈ বেগাই পলাইছে,  আৰু পাছলৈ নাচায়; যিহোৱাই কৈছে, চাৰিওফালে ত্ৰাস।
\v 6 বেগী লোক পলাই যাব নোৱাৰে, বীৰ সাৰিব নোৱাৰে; উত্তৰফালে ফৰাৎ নদীৰ পাৰত সিহঁতে উজুটি খাই পৰিছে।
\v 7 যাৰ জলসমূহে নৈবোৰৰ নিচিনাকৈ আস্ফালন কৰিছে, নীল নদীৰ নিচিনাকৈ বাঢ়ি অহা সৌ জন কোন?
\v 8 মিচৰৰ নীল নদীৰ নিচিনাকৈ বাঢ়ি আহিছে, আৰু তাৰ জলসমূহে নদীবোৰৰ নিচিনাকৈ আস্ফালন কৰিছে আৰু সি কৈছে, মই বাঢ়ি পৃথিৱী তল নিয়াম, নগৰ আৰু তাৰ নিবাসীবিলাকক নষ্ট কৰিম।
\v 9 হে ঘোঁৰাবিলাক, উঠি যোৱা, হে ৰথবিলাক, বাতুলৰ নিচিনাকৈ লৰি যোৱা: বীৰবিলাক ঢালধাৰী কূচ আৰু পূট, আৰু ধনুৰ্দ্ধৰ ও ধনুত জোঁৰ দিয়া লূদীয়া লোক-বিলাক বাহিৰ ওলাওক।
\v 10 কিয়নো এই দিন বাহিনীবিলাকৰ প্ৰভূ যিহোৱাৰ দিন, তেওঁৰ শত্ৰুবোৰক প্ৰতিফল দিবলৈ শত্ৰুৰ প্ৰতিকাৰ সধা দিন; তৰোৱালে গ্ৰাস কৰি হেপাহ পলোৱাৰ, আৰু সিহঁতৰ তেজ পান কৰি পৰিতৃপ্ত হ’ব; কিয়নো উত্তৰ দেশত ফৰাৎ নদীৰ পাৰত বাহিনীবিলাকৰ প্ৰভূ যিহোৱাৰ এক যজ্ঞ হৈছে।
\v 11 হে কুমাৰী মিচৰ জীয়াৰী, তুমি গিলিয়দলৈ উঠি গৈ সুস্থজনক গছৰ ৰস লোৱা, তুমি বৃথা অনেক ঔষধ ব্যৱহাৰ কৰিছা, তোমাৰ সুস্থতা নাই।
\v 12 জাতিবোৰে তোমাৰ অপমানৰ কথা শুনিছে, আৰু তোমাৰ চিঞৰৰ শব্দেৰে পৃথিৱী পৰিপূৰ্ণ হৈছে; কিয়নো বীৰে বীৰত খুন্দা খাই দুয়ো একেলগে পতিত হ’ল।

\p
\v 13 বাবিলৰ ৰজা নবূখদৰেচৰে আহি মিচৰ দেশ পৰাজয় কৰিবৰ বিষয়ে যিৰিমিয়া ভাববাদীক কোৱা যিহোৱাৰ বাক্য।

\p
\v 14 তোমালোকে মিচৰত প্ৰচাৰ কৰা, মিগ্দোলত ঘোষণা কৰা, নোফ আৰু তহপনহেচত ঘোষণা কৰা। তোমালোকে কোৱা, “তুমি আগলৈ গৈ থিয় হোৱা, নিজকে যুগুত কৰা; কিয়নো তৰোৱালে তোমাৰ চাৰিওফালে গ্ৰাস কৰিছে”  
\v 15 তোমাৰ বলৱান জনক কেলেই পেলুৱা হ’ল? সি থিয় হৈ নাথাকিল; কিয়নো যিহোৱাই তাক পেলালে।
\v 16 তেওঁ অনেকক উজুটি খুৱালে, এনেকি সিহঁত পৰস্পৰে পৰাপৰি হ’ল; আৰু সিহঁতে ক’লে, উঠা আমি এই সংহাৰক তৰোৱালৰ মুখৰ পৰা নিজ জাতিৰ ওচৰলৈ আৰু আমাৰ জন্মৰ দেশলৈ উলটি যাওঁহঁক।
\v 17 সিহঁতে তাত চিঞৰি  ক’লে, মিচৰৰ ৰজা ফৰৌণৰ সৰ্ব্বনাশ হ’ল; তেওঁ উপযুক্ত সময় বৃথা নষ্ট কৰিলে।
\v 18 বাহিনীবিলাকৰ যিহোৱা নামেৰে প্ৰখ্যাত ৰজাই কৈছে, মোৰ জীৱনৰ শপত, পৰ্ব্বতবোৰৰ মাজত তাবোৰ যেনে, আৰু সমূদ্ৰ পাৰত থকা কমিল যেনে, নিশ্চয়ে তেওঁ তেনে হৈ আহিব।
\v 19 হে মিচৰ নিবাসিনী জীয়াৰী, বন্দী অৱস্থালৈ যাবৰ নিমিত্তে নিজৰ প্ৰয়োজনীয় বস্তু লোৱা; কিয়নো নোফ উচ্ছন্ন ঠাই হ’ব, দগ্ধ আৰু নিবাসীশূণ্য হ’ব।
\v 20 মিচৰ অতি সুন্দৰী চেঁউৰা গৰু; কিন্তু উত্তৰ দিশৰ পৰা এটা ডাঁহ আহিল, পালেহি।
\v 21 তাইৰ মাজত থকা তাইৰ বেচ খোৱাবোৰ হৃষ্টপুষ্ট দামুৰিৰ নিচিনা; কিয়নো সিহঁতো বিমুখ হৈ গৈছে, একেবাৰে পলাইছে, থিয়কেই নিদিলে; কাৰণ সিহঁতৰ আপদৰ দিন, সিহঁতৰ দণ্ডৰ সময় সিহঁতৰ ওচৰত উপস্থিত।
\v 22 পলাই যাওঁতে, তাই যোৱা শব্দ সাপ যোৱা শব্দৰ নিচিনা হ’ব; কিয়নো শত্ৰুৱে সসৈন্যে যাত্ৰা কৰি, কাঠকটীয়াৰ নিচিনাকৈ কুটাৰেৰে তাইক আক্ৰমণ কৰিব।
\v 23 যিহোৱাই কৈছে, যদিও তাইৰ কাঠনি অগম্য, তথাপি সিহঁতে তাক কাটি পেলাব; কিয়নো সিহঁত ফৰিঙৰ জাকতকৈয়ো অধিক আৰু অসংখ্য।
\v 24 মিচৰ জীয়াৰী লজ্জিত হ’ব; তাইক উত্তৰ-দেশীয়বিলাকৰ হাতত সমৰ্পণ  কৰা হ’ব।
\v 25 ইস্ৰায়েলৰ ঈশ্বৰ বাহিনীবিলাকৰ যিহোৱাই কৈছে, চোৱা, মই নোত থকা আমোনক, ফৰৌণক, মিচৰক আৰু তাৰ দেৱতাবোৰক, আৰু তাৰ ৰজাবিলাকক, এনে কি ফৰৌণ আৰু তেওঁক ভাৰসা কৰা সকলোকে দণ্ড দিম;
\v 26 আৰু সিহঁতৰ প্ৰাণ বিচাৰি ফুৰাবোৰৰ হাতত, বাবিলৰ ৰজা নবুখদৰেচৰৰ আৰু তেওঁৰ প্ৰধান মন্ত্ৰীবিলাকৰ হাতত মই সিহঁতক সমপৰ্ণ কৰিম; তথাপি যিহোৱাই কৈছে, পাছত সেই দেশ আগৰ কালৰ দৰে বসতিস্থান হ’ব।

\p
\v 27 কিন্তু হে মোৰ দাস যাকোব, ভয় নকৰিবা, হে  ইস্ৰায়েল ব্যাকুল নহ’বা; কিয়নো চোৱা, মই দূৰৰ পৰা তোমাক, আৰু বন্দী অৱস্থাত থকা দেশৰ পৰা তোমাৰ বংশক নিস্তাৰ কৰিম; তাতে যাকোব ঘূৰি আহি নিৰ্ভয় আৰু নিশ্চিত হৈ থাকিব, কোনেও তেওঁক ভয় নেদেখুৱাব।
\v 28 যিহোৱাই কৈছে, হে মোৰ দাস যাকোব, ভয় নকৰিবা; কিয়নো মই তোমাৰ লগত আছোঁ; কাৰণ, মই যি জাতিৰ মাজলৈ তোমাক খেদিলোঁ, সেই আটাই জাতিক মই নিঃশেষে সংহাৰ কৰিলেও, তোমাক নিঃশেষে সংহাৰ নকৰিম; কিন্তু তোমাক সুবিচাৰেৰে শাস্তি দিম, তোমাক কোনোমতেই দণ্ড নিদিয়াকৈ নেৰোঁ।

\c 47
\s পলেষ্টীয়াবিলাকৰ বিষয়।
\p
\v 1 ফৰৌণে ঘচাক নৌ প্ৰহাৰ কৰোঁতে, পলেষ্টীয়াবিলাকৰ বিষয়ে যিৰিমিয়া ভাববাদীলৈ অহা যিহোৱাৰ বাক্য।

\p
\v 2 যিহোৱাই এই কথা কৈছে, চোৱা, উত্তৰ দিশৰ পৰা জলসমূহ বাঢ়ি আহিছে, সেয়ে প্লাৱন কৰোঁতা ধল পানী হৈ, দেশ আৰু তাত থকা সকলোকে, নগৰ আৰু নিবাসীবিলাকক তল নিয়াব; তাতে মানুহবিলাকে চিঞৰিব, আৰু দেশত বাস কৰা আটাইবিলাকে হাহাকাৰ কৰিব।
\v 3 শত্ৰুৰ বলী ঘোঁৰাৰ খুৰাৰ খটখটনিত, ৰথৰ ঘৰ্ঘৰণিত, চক্ৰৰ গুমগুমনিত বাপেকহঁতে হাত দুখন দূৰ্ব্বল হোৱাৰ নিমিত্তে নিজ নিজ ল’ৰাহঁতলৈ ঘূৰি নাচাব।
\v 4 কাৰণ আটাই পলেষ্টীয়াহঁতক বিনষ্ট কৰিবৰ দিন, তূৰ আৰু চীদোনৰ পৰা প্ৰত্যেক অৱশিষ্ট সহকাৰীক উচ্ছন্ন কৰিবৰ দিন আহিছে; কিয়নো যিহোৱাই পলেষ্টীয়া-হঁতক, কপ্তোৰ দ্বীপৰ অৱশিষ্ট ভাগক বিনষ্ট কৰিব।
\v 5 ঘচাৰ মূৰ টকলা কৰা হ’ল, সিহঁতৰ উপত্যকাৰ অৱশিষ্ট ভাগ অস্কিলোন নষ্ট হ’ল; তুমি কিমান কাল তোমাৰ গা কাটকূট কৰিবা? 
\v 6 হে যিহোৱাৰ তৰোৱাল, তুমি কিমান কাল ক্ষান্ত নোহোৱাকৈ থাকিবা? তুমি তোমাৰ ফাকত সোমোৱা; তুমি বিশ্ৰাম কৰা আৰু শান্ত হোৱা।
\v 7 যিহোৱাই তোমাক আজ্ঞা দিয়াত তুমি কেনেকৈ ক্ষান্ত হ’ব পাৰা? তেওঁ অস্কিলোন আৰু সমূদ্ৰৰ দাঁতিৰ বিৰুদ্ধে তাক নিযুক্ত কৰিলে।

\c 48
\s মোৱাবৰ বিষয়।
\p
\v 1 মোৱাবৰ বিষয়. ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, হায় হায় নবো! কিয়নো সেয়ে উচ্ছন্ন হ’ল; কিৰিয়াথয়িমে লাজ পালে, ধৰা পৰিল; মিচগবে লাজ পালে আৰু ব্যাকুল হ’ল.
\v 2 মোৱাবৰ গৌৰৱ আৰু নাই; শত্ৰুৱে তাৰ বিৰুদ্ধে হিচবোনত অমঙ্গলৰ মন্ত্ৰণা কৰি কৈছে, “আহাঁ, আমি তাক এক জাতি হোৱাৰ পৰা উচ্ছন্ন কৰোঁহঁক”। হে মদমেন, তোমাকো নিস্তাৰ কৰা হ’ব; তৰোৱাল তোমাৰ পাছে পাছে যাব।
\v 3 হোৰোণয়িমত চি়ঞৰ-বাগৰ শুনা গৈছে, লুট আৰু মহাসংহাৰ হৈছে।
\v 4 মোৱাব নষ্ট হ’ল; তাৰ ক্ষুদ্ৰ লোকবিলাকে চিঞৰৰ শব্দ শুনাইছে।
\v 5 কিয়নো লুহিতলৈ উঠি যোৱা বাটেদি সিহঁতে অনবৰত ক্ৰন্দনেৰে উঠি যাব; কাৰণ হোৰোণয়িমলৈ নামি যোৱা বাটত সংহাৰৰ দুখৰ চিঞৰ শুনা গৈছে।
\v 6 তোমালোকে পলোৱা, নিজ নিজ প্ৰাণ ৰক্ষা কৰা, অৰণ্যত থকা জাঁও গছৰ নিচিনা হোৱা।
\v 7 কিয়নো তুমি তোমাৰ কাৰ্য্যত আৰু তোমাৰ বহুমূল্য বস্তুত নিৰ্ভৰ কৰাৰ কাৰণে তুমিও ধৰা পৰিবা; আৰু কমোচ, তাৰ পুৰোহিতবিলাক আৰু তাৰ প্ৰধান লোকবিলাক বন্দী-অৱস্থালৈ একেলগে ওলাই যাব।
\v 8 প্ৰত্যেক নগৰলৈ বিনাশক আহিব, আৰু কোনো নগৰ ৰক্ষা নাপাব; যিহোৱাৰ বাক্য অনুসাৰে তলভূমি বিনষ্ট হ’ব, সমতলো বিনষ্ট হ’ব।
\v 9 তোমালোকে মোৱাবক আপোন বাটে উড়ি যাবৰ নিমিত্তে ডেউকা দিয়া; তাৰ নগৰবোৰ ধ্বংস কৰা হ’ব, তাত বাস কৰোঁতা কোনো নহ’ব।
\v 10 যি জনে যিহোৱাৰ কাৰ্য্য এলাহেৰে কৰে, সি শাপগ্ৰস্থ হওক, আৰু যি জনে ৰক্তপাতৰ পৰা নিজ তৰোৱাল কোঁচাই ৰাখে সি শাপগ্ৰস্থ হওক।
\p
\v 11 মোৱাব সৰু কালৰে পৰা নিশ্চিন্তভাৱে আছে, আৰু সি নিজৰ গেদৰ ওপৰত সুস্থিৰে আছে, এক পাত্ৰৰ পৰা আন পাত্ৰত ঢলা হোৱা নাই, আৰু সি বন্দী-অৱস্থালৈ যোৱা নাই; এই নিমিত্তে তাৰ সুবাদ তাতে আছে আৰু তাৰ দগ্ধ পৰিৱৰ্ত্তন হোৱা নাই।
\v 12 এই হেতুকে, যিহোৱাই কৈছে, চোৱা, যি দিনা মই ঢালিবলৈ মানুহ পঠাম সেই দিন আহিছে সেই দিনা সিহঁতে তাক ঢালিব, তাৰ পাক্ষবোৰ শুদা কৰিব, আৰু তাৰ ঘটবোৰ ডোখৰ ডোখৰ কৰিব।
\v 13 ইস্ৰায়েল বংশই নিজ বিশ্বাসৰ ভূমি বৈৎএলৰ বিষয়ে লাজ পোৱাৰ নিচিনাকৈ মোৱাবেও কমোচৰ বিষয়ে লাজ পাব।
\v 14 “আমি বীৰ আৰু যুদ্ধৰ নিমিত্তে পৰাক্ৰমী মানুহ” বুলি তোমালোকে কেনেকৈ ক’ব পাৰা?
\v 15 মোৱাব উচ্ছন্ন হ’ল, আৰু তাৰ নগৰবোৰ ধুঁৱা হৈ উড়ি গ’ল আৰু তাৰ মনোনীত ডেকা লোকবিলাক বধৰ ঠাইলৈ নামি গ’ল, বাহিনীবিলাকৰ যিহোৱা নামেৰে প্ৰখ্যাত ৰজাই ইয়াক কৈছে।
\v 16 মোৱাবৰ আপদ ওচৰ পালেহি আৰু তাৰ অমঙ্গল অতিশয় বেগেৰে আহিছে।
\v 17 তাৰ চাৰিওফালে থকা তাৰ নাম জনা তোমালোক সকলোৱে তাৰ নিমিত্তে বিলাপ কৰি কোৱা, এই শকত লাখুটি আৰু সুন্দৰ দণ্ডডালি কেনেৰূপে ভাগিল!
\v 18 হে দীবোন-নিবাসিনী জীয়াৰী, তুমি তোমাৰ প্ৰতাপৰ পৰা নামি তৃষ্ণাতুৰা হৈ মাটিত বহা; কিয়নো মোৱাবৰ সংহাৰক তোমাৰ বিৰুদ্ধে উঠি আহিলে, তেওঁ তোমাৰ দুৰ্গবোৰ বিনষ্ট কৰিলে।
\v 19 হে অৰোয়েৰ-নিবাসিনী, তুমি বাটৰ কাষত থিয় হৈ চোৱা, পলাই যোৱা লোকক আৰু ৰক্ষা পোৱা তিৰোতাক কি হ’ল বুলি সোধা।
\v 20 মোৱাবে লাজ পালে, কিয়নো সেই নগৰ ভগ্ন হ’ল; তোমালোকে হাহাকাৰ কৰা আৰু চিঞৰি কান্দা; মোৱাব যে উচ্ছন্ন হ’ল, তাক অৰ্ণোনত প্ৰচাৰ কৰা।
\v 21 আৰু সমথলৰ দেশলৈ, হোলোন, যহচা, মেফাৎ,
\v 22 দীবোন, নবো, বৈৎ-দিব্লাথয়িম,
\v 23 কিৰিয়াথয়িম, বৈৎ-গামূল, বৈৎ-মিয়োন,
\v 24 কৰিয়োৎ আৰু বস্ৰা দূৰত কি ওচৰত থকা মোৱাবদেশীয় সকলো নগৰৰ ওপৰলৈ দণ্ড আহিল।
\v 25 যিহোৱাই কৈছে, মোৱাবৰ শিংটি কটা আৰু বাহু ভঙা হ’ল।
\p
\v 26 তোমালোকে তাক মতোৱাল কৰা, কাৰণ সি যিহোৱাৰ বিৰুদ্ধে গৰ্ব্ব কৰিলে আৰু মোৱাবে নিজ বাঁতিত বাগৰিব, আৰু বিদ্ৰূপৰ বিষয়ো হ’ব।
\v 27 কিয়নো ইস্ৰায়েল জানো তোমাৰ আগত বিদ্ৰূপৰ বিষয় নাছিল? তাক জানো চোৰৰ মাজত পোৱা নগৈছিল? কাৰণ তুমি যিমানবাৰ তাৰ বিষয়ে কোৱা, সিমানবাৰ তুমি তোমাৰ মূৰ জোকাৰা।
\v 28 হে মোৱাব-নিবাসীবিলাক,, তোমালোকে নগৰবোৰ এৰি শিলত বাস কৰা, আৰু গাঁতৰ মুখৰ কিনাৰত বাহ সজা কপৌটিৰ নিচিনা হোৱা।
\v 29 আমি মোৱাবৰ অহঙ্কাৰৰ বিষয়ে শুনিলোঁ, যে সি বৰ গৰ্ব্বী; তাৰ অভিমান, অহঙ্কাৰ, দৰ্প আৰু মনৰ গৰ্ব্বৰ কথা আমি শুনিলোঁ।
\v 30 যিহোৱাই কৈছে, মই জানো; তাৰ ক্ৰোধ মিছা, তাৰ বৰ বৰ কথা নিস্ফল।
\v 31 এই নিমিত্তে মই মোৱাবৰ বিষয়ে হাহাকাৰ কৰিম, এনেকি, গোটেই মোৱাবৰ নিমিত্তে চিঞৰি কান্দিম; কীৰ-হেৰচৰ মানুহবিলাকৰ বিষয়ে বিলাপ কৰা যাব।
\v 32 হে চিবমাৰ দ্ৰাক্ষালতা, মই যাজেৰৰ ক্ৰন্দনতকৈয়ো তোমাৰ বিষয়ে অধিক কৈ ক্ৰন্দন কৰিম তোমাৰ ডালবোৰ সমুদ্ৰৰ সিপাৰলৈকে গৈছিল সেয়ে যাজেৰৰ সমুদ্ৰলৈকেও ফেৰ মেলিছিল; তোমাৰ ঘামকালিৰ ফলৰ নিমিত্তে আৰু তোমাৰ চপাবলগীয়া দ্ৰাক্ষা গুটিৰ নিমিত্তে বিনাশক আহিল।
\v 33 মোৱাব দেশৰ ফলৱতী বাৰীৰ পৰা আনন্দ আৰু হৰ্ষ দূৰ কৰা হ’ল, আৰু মই দ্ৰাক্ষকুণ্ডত দ্ৰাক্ষৰস নাইকিয়া কৰিলোঁ; কোনেও আনন্দৰ ধ্বনিৰে নগচকিব; সেই ধ্বনি আননন্দৰ ধ্বনি নহ’ব।
\v 34 হিচবোনত এনে চিঞৰ বাগৰ হৈছে, যে, তাৰ শব্দ ইলিয়াললিলৈকে আৰু যহচলৈকে গৈছে আৰু চোৱৰৰ পৰা চিঞৰ-বাগৰৰ শব্দ হোৰোণয়িমলৈকে আৰু ইগ্লৎ-চলিচিয়ালৈকে গৈছে; কিয়নো নিম্ৰীমৰ জলসমূহো মৰুভূমি হ’ব।
\v 35 ইয়াত বাজে, যিহোৱাই কৈছে, উচ্ছস্থানত উৎসৰ্গ কৰোঁতা, আৰু নিজ দেৱতাবোৰৰ উদ্দেশ্যে ধূপ জ্বলাওঁতা লোক মোৱাবত নাইকিয়া কৰিম।
\v 36 এই কাৰণে মোৰ অন্তৰ মোৱাবৰ নিমিত্তে বাঁহীৰ নিচিনাকৈ বাজিছে আৰু মোৰ হৃদয় কীৰ-হেৰেচৰ মানুহবিলাকৰ নিমিত্তে বাঁহীৰ দৰে বাজিছে; কাৰণ সি অৰ্জ্জা অধিক বস্তু নষ্ট হ’ল।
\v 37 কিয়নো প্ৰত্যেকৰ মূৰ টকলা কৰা হ’ল, আৰু প্ৰত্যেকৰ ডাঢ়ি কটা হ’ল, সকলোৰে হাতত কাটকূট আৰু কঁকালত চট আছে;
\v 38 মোৱাবৰ আটাই ঘৰৰ চালত, আৰু তাৰ চকবোৰৰ সকলোফালে বিলাপ শুনা গৈছে; কিয়নো যিহোৱাই কৈছে ভাল নোপোৱা কোনো পাত্ৰৰ নিচিনাকৈ মই মোৱাবক ভাঙি পেলালোঁ।
\v 39 সি কেনে ভগ্ন হ’ল! সিহঁতে কেনে হাহাকাৰ কৰিছে! মোৱাবে লাজতে কেনেৰূপ মুখ ঘূৰালে! এইদৰে মোৱাব নিজৰ চাৰিওফালে থকা আটাইৰে আগত বিদ্ৰূপৰ আৰু ত্ৰাসৰ বিষয় হ’ব।
\v 40 কিয়নো যিহোৱাই এইদৰে কৈছে, চোৱা, তেওঁ কোৰৰ পখীৰ নিচিনাকৈ উড়ি আহি, মোৱাবৰ বিৰূদ্ধে নিজ ডেউকা মেলিব।
\v 41 কৰিয়োতক হাত কৰি লোৱা হ’ল, দুৰ্গবোৰ হঠাৎ আক্ৰমণ কৰা হ’ল; আৰু মোৱাবৰ বীৰবিলাকৰ হৃদয় সেইদিনা প্ৰসৱবেদনা পোৱা তিৰোতাৰ হৃদয়ৰ নিচিনা হ’ব।
\v 42 মোৱাবে যিহোৱাৰ বিৰুদ্ধে অভিমান কৰাৰ কাৰণে, সি এটি জাতি হোৱাৰ পৰা উচ্ছন্ন হ’ব।
\v 43 যিহোৱাই কৈছে, হে মোৱাব নিবাসী লোক, তোমাৰ নিমিত্তে আপদ, গাঁত আৰু ফান্দ নিৰূপিত আছে।
\v 44 যিকোনোৱে সেই আপদৰ পৰা পলাব, সি সেই গাঁতত পৰিব, আৰু যি কোনোৱে সেই গাঁতৰ পৰা উঠিব, সি সেই ফান্দত ধৰা পৰিব; কিয়নো যিহোৱাই কৈছে, মই তাৰ ওপৰত, মোৱাবৰেই ওপৰত প্ৰতিফল দিয়াৰ বছৰ আনিম।
\p
\v 45 পলৰীয়াবিলাক হিচবোনৰ ছাঁত শক্তিবিহীন হৈ থিয় দি আছে; কাৰণ হিচবোনৰ পৰা অগ্নি আৰু চীহোনৰ মাজৰ পৰা জুইৰ শিখা ওলাই মোৱাবৰ ডাঢ়িৰ কাষ আৰু কোলাহলকাৰীহঁতৰ তালু টকলা কৰিলে।
\v 46 হায় হায় মোৱাব! কমোচৰ প্ৰজাবোৰৰ সৰ্ব্বনাশ হ’ল, কাৰণ তোমাৰ পুতেৰাহঁতক বন্দী কৰি নিয়া হ’ল; আৰু তোমাৰ জীয়েৰাহঁতক বন্দী অৱস্থালৈ নিয়া হ’ল।
\v 47 তথাপি, যিহোৱাই কৈছে, মই শেষকালত মোৱাবৰ বন্দী অৱস্থা পৰিবৰ্ত্তন কৰিম। মোৱাবৰ দণ্ড ইমানলৈকে।
\c 49
\s অম্মোনৰ সন্তানবিলাকৰ বিষয়।
\p
\v 1 অম্মোনৰ সন্তানবিলাকৰ বিষয়। যিহোৱাই এই কথা কৈছে, ইস্ৰায়েলৰ জানো পুত্ৰ নাই? তেওঁৰ উত্তৰাধিকাৰী জানো কোনো নাই? তেন্তে মিল্কমে কিয় গাদক অধিকাৰ কৰিছে? আৰু তাৰ প্ৰজাবিলাকে কিয় গাদৰ নগৰবোৰত বাস কৰিছে?
\v 2 এই নিমিত্তে, যিহোৱাই কৈছে, চোৱা, যিদিনা মই অম্মোনৰ সন্তানবিলাকৰ ৰব্বাৰ বিৰুদ্ধে যুদ্ধৰ ধ্বনি শুনাম, এনে দিন আহিছে; সেয়ে ভগ্নৰাশি হ’ব, আৰু তাৰ উপনগৰবোৰ জুইৰে পোৰা যাব; তেতিয়া যিহোৱাই কৈছে, ইস্ৰায়েলক অধিকাৰ কৰা-বিলাকক ইস্ৰায়েলে অধিকাৰ কৰিব।
\v 3 হে হিচবোন, হাহাকাৰ কৰা, কিয়নো অয়ক বিনষ্ট কৰা হ’ল; হে ৰব্বাৰ জীয়াৰীবিলাক, চিঞৰি কান্দা, চট পিন্ধা, বিলাপ কৰি গড়ৰ কাষে কাষে ইফালে সিফালে লৰি ফুৰা; কিয়নো মিল্কম, তাৰ পুৰোহিতবিলাক, আৰু তাৰ প্ৰধান লোক-বিলাক একেলগে বন্দী অৱস্থালৈ যাব।
\v 4 মোৰ ওচৰলৈ কোন আহিব পাৰে বুলি কৈ নিজ ধনত ভাৰসা কৰোঁতা হে বিপথগামিনী জীয়াৰী, তোমাৰ উপত্যকাবোৰত, তোমাৰ ৰক্তপ্ৰবাহী উপত্যকাটিত কিয় গৌৰৱ কৰিছা?
\v 5 বাহিনীবিলাকৰ প্ৰভূ যিহোৱাই কৈছে চোৱা, মই তোমাৰ চাৰিওফালে থকা আটাইৰে পৰা তোমালৈ ভয় উপস্থিত কৰিম; তোমালোক প্ৰতিজনক পোনে পোনে খেদাই দিয়া হ’ব আৰু পলৰীয়াক গোটাবলৈ কোনো নহ’ব।
\v 6 কিন্তু, যিহোৱাই কৈছে, পাছত মই অম্মোনৰ সন্তানবিলাকৰ বন্দী অৱস্থা পৰিবৰ্ত্তন কৰিম।
\s ইদোমৰ বিষয়।
\p
\v 7 ইদোমৰ বিষয়। বাহিনীবিলাকৰ যিহোৱাই এই কথা কৈছে, তৈমনত জানো আৰু জ্ঞান নাই? বুদ্ধিয়কবিলাকৰ পৰা জানো পৰামৰ্শ লোপ পালে? তেওঁবিলাকৰ জ্ঞান জানো নাইকিয়া হ’ল?
\v 8 হে দদান-নিবাসীবিলাক, তোমালোক পলোৱা মুখ ঘূৰাই গভীৰ ঠাইত সোমাই বাস কৰা; কিয়নো মই এচৌৰ ওপৰলৈ তাৰ আপদ আৰু দণ্ড তাক দিয়াৰ সময় আনিম।
\v 9 তোমাৰ ওচৰলৈ দ্ৰাক্ষাগুটি চপাওঁতাবিলাক আহিলে, সিহঁতে কিছু দ্ৰাক্ষাগুটি অৱশিষ্ট নাৰাখিব নে? ৰাতি চোৰ আহিলে, সিহঁতে প্ৰয়োজন মতে চুৰ কৰি ক্ষান্ত নহ’ব নে?
\v 10 কিন্তু মই হ’লে এচৌক শূণ্য কৰিলোঁ আৰু তাৰ গোপনীয় ঠাইবোৰ মুকলি কৰিলোঁ, সি লুকাই থাকিব নোৱাৰিব; তাৰ বংশ, ভায়েকবিলাক আৰু ওচৰ-চুবুৰীয়াৰ বিনষ্ট হ’ল, আৰু সি লুপ পালে।
\v 11 তোমাৰ পিতৃহীন সন্তানবিলাকক এৰা, ময়েই সিহঁতক জীয়াই ৰাখিম; আৰু তোমাৰ বিধৱাবিলাকে মোত ভাৰসা কৰক।
\v 12 কিয়নো যিহোৱাই এই কথা কৈছে, চোৱা, পাত্ৰত পান কৰা যিবিলাকৰ স্বত্ব নাই, তেওঁবিলাকেই অৱশ্যে পান কৰিব; তেন্তে তুমি জানো সমূলি দণ্ড পাব নলগা লোক? তুমি দণ্ড নোপোৱাকৈ নাথাকিবা, তুমি অৱশ্যে পান কৰিবা।
\v 13 কিয়নো যিহোৱাই কৈছে, মই মোৰ নাম লৈ এই শপত খাই কৈছোঁ যে, বস্ৰা আচৰিতৰ, ধিক্কাৰৰ, ধ্বংসৰ আৰু শাওৰ বিষয় হ’ব, আৰু তাৰ আটাই নগৰ চিৰকলীয়া ধ্বংসস্থান হ’ব।
\p
\v 14 মই যিহোৱাৰ পৰা বাৰ্ত্তা শুনিলোঁ, আৰু জাতিবিলাকৰ মাজলৈ এজন দূত পঠোৱা হ’ল, “তোমালোকে একেলগে গোট খাই তাৰ বিৰুদ্ধে যাত্ৰা কৰা, আৰু যুদ্ধ কৰিবৰ অৰ্থে উঠা”।
\v 15 কিয়নো, চোৱা, মই তোমাক জাতিবিলাকৰ মাজত সৰু, আৰু মানুহৰ মাজত নীহ কৰিলোঁ।
\v 16 হে শিলৰ খোৰোঙত বাস কৰা জন, হে পৰ্ব্বতৰ উচ্ছস্থানত থকা জন, তোমাৰ ভয়ানকতাৰ বিষয়ে হ’লে, তোমাৰ মনৰ অহঙ্কাৰে তোমাক প্ৰবঞ্চনা কৰিলে; যিহোৱাই কৈছে, তুমি কুৰৰ পখীৰ নিচিনাকৈ ওখত তোমাৰ বাহ সাজিলেও, মই তাৰ পৰা তোমাক নমাই আনিম।
\v 17 ইদোম বিস্ময়ৰ বিষয় হ’ব; তাৰ ওচৰেদি অহা-যোৱা কৰা প্ৰতিজনে বিস্ময় মানিব আৰু তালৈ ঘটা আটাই উৎপাত দেখি ইচ ইচ কৰিব।
\v 18 যিহোৱাই কৈছে, চদোম, ঘমোৰা, আৰু তাৰ ওচৰৰ নগৰ কেইখন নষ্ট হোৱাৰ সময়ৰ নিচিনাকৈ কোনো মানুহে তাত বাস নকৰিব, কোনো মানুষ্য-সন্তানে তাৰ মাজত প্ৰবাস নকৰিব।
\v 19 চোৱা, যৰ্দ্দনৰ শোভস্থানৰ পৰা সিংহ উঠি অহাৰ নিচিনাকৈ তেওঁ চিৰস্থায়ী চৰণীয়া ঠাইৰ বিৰুদ্ধে আহিব; কিন্তু মই চকুৰ পচাৰতে তেওঁক তাৰ পৰা লৰুৱাম আৰু মই তাৰ ওপৰত মোৰ মনোনীত জনক নিযুক্ত কৰিম; কাৰণ মোৰ নিচিনা কোন আছে? আৰু মোৰ নিমিত্তে কোনে সময় নিৰূপণ কৰিব? আৰু মোৰ আগত তিষ্ঠিব পৰা কোন ৰখীয়া আছে?
\p
\v 20 এই হেতুকে, যিহোৱাই ইদোমৰ বিৰুদ্ধে কৰা মন্ত্ৰণা, আৰু তৈমন-নিবাসীবিলাকৰ অহিতে কৰা অভিপ্ৰায়বোৰ তোমালোকে শুনা; অৱশ্যে জাকৰ সৰুবোৰেও সিহঁতক টানি লৈ যাব, অৱশ্যে সিহঁতৰ চৰণীয়া ঠায়ে সিহঁতৰ বিষয়ে বিস্ময় মানিব।
\v 21 সিহঁতৰ পতনৰ শব্দত পৃথিৱী কঁপিছে; সিহঁতৰ চিঞৰৰ শব্দ চূফ সাগৰলৈকে শুনা গৈছে।
\v 22 চোৱা, তেওঁ কুৰৰ পখীৰ নিচিনাকৈ উড়ি আহিব, আৰু বস্ৰাৰ অহিতে নিজ ডেউকা মেলিব, আৰু সেই দিনা ইদোমৰ বীৰবিলাকৰ হৃদয় প্ৰসৱবেদনা পোৱা তিৰোতাৰ হৃদয়ৰ নিচিনা হ’ব।
\s দম্মেচকৰ বিষয়।
\p
\v 23 দম্মেচকৰ বিষয়। হমাৎ আৰু অৰ্পদে লাজ পালে; কিয়নো সিহঁতে অমঙ্গলৰ বাৰ্ত্তা শুনি দ্ৰৱ হৈ গৈছে; সাগৰ খনত শোক দেখা গৈছে, সেয়ে স্থিৰ হ’ব নোৱাৰে।
\v 24 দম্মেচক দুৰ্ব্বল হৈ পৰিল, সি পলাবলৈ ঘূৰিল আৰু কম্পনে তাক ধৰিলে, প্ৰসৱকাৰিনী তিৰোতাৰ নিচিনাকৈ যাতনা আৰু বেদনাই তাক আক্ৰমণ কৰিলে।
\v 25 প্ৰশংসাৰ নগৰ, মোৰ আনন্দৰ নগৰ কিয় পৰিত্যক্ত নহ’ল?
\v 26 এতেকে, বাহিনীবিলাকৰ যিহোৱাই কৈছে, তাৰ ডেকাবিলাক তাৰ চকবোৰত পতিত হ’ব, আৰু আটাই যুদ্ধাৰুবিলাকক সেই দিনা নিস্তব্ধ কৰা হ’ব।
\v 27 আৰু মই দম্মেচকৰ গড়ৰ ভিতৰত জুই লগাম; সেয়ে বিন-হদদৰ অট্টালিকাবোৰ গ্ৰাস কৰিব।
\s কেদৰ আৰু হাচোৰৰ বিষয়।
\p
\v 28 বাবিলৰ ৰজা নবুখদৰেচৰে প্ৰহাৰ কৰা কেদৰৰ আৰু হাচোৰীয়া ৰাজ্যবোৰৰ বিষয়। যিহোৱাই এই কথা কৈছে, তোমালোকে উঠি কেদৰলৈ যোৱা, আৰু পূৱদেশীয় সন্তানবিলাকক বিনষ্ট কৰা।
\v 29 শত্ৰুৱে সিহঁতৰ তম্বু আৰু পশুৰ জাকবোৰ লৈ যাব, আৰু সিহঁতৰ আঁৰ কাপোৰ আদি আটাই বস্তু আৰু উটবোৰ নিজৰ নিমিত্তে নিব, আৰু সিহঁতে শত্ৰুৰ কাৰণে চিঞৰিব, সকলো ফালে ত্ৰাস।
\v 30 যিহোৱাই কৈছে, হে হাচোৰনিবাসীবিলাক, পলোৱা, দূৰলৈ ভ্ৰমণ কৰি গভীৰ ঠাইত বাস কৰা; কিয়নো বাবিলৰ ৰজা নবুখদৰেচৰে তোমালোকৰ অহিতে মন্ত্ৰণা কৰিলে, আৰু তোমালোকৰ অহিতে কল্পনা স্থিৰ কৰিলে।
\v 31 যিহোৱাই কৈছে, তোমালোক উঠা, নিৰ্ভয়ে আৰু নিশ্চিন্তে বাস কৰা, আৰু দুৱাৰ কি ডাং নথকা অকলেই বাস কৰা এটি জাতিৰ বিৰুদ্ধে তোমালোকে যাত্ৰা কৰা।
\v 32 সিহঁতৰ উটবোৰ চিকাৰৰ বস্তু যেন হ’ব, আৰু সিহঁতৰ পশুসমূহ লুট দ্ৰব্য হ’ব। আৰু কুমৰ গুৰিত ডাঢ়ি-চুলি কটা আটাইবোৰকে মই সকলো ফালে বায়ুত উড়ুৱাই দিম; আৰু যিহোৱাই কৈছে, মই সিহঁতৰ সকলো ফালৰ পৰা সিহঁতলৈ আপদ আনিম।
\v 33 হাচোৰ শিয়ালৰ বাসস্থান, চিৰকলীয়া ধ্বংস স্থান হ’ব; তাত কোনো মানুহ নাথাকিব, নাইবা কোনো মনুষ্য-সন্তানে তাৰ মাজত প্ৰবাস নকৰিব।
\s এলমৰ বিষয়।
\p
\v 34 যিহূদাৰ ৰজা চিদিকিয়াৰ ৰাজত্বৰ আৰম্ভণত এলমৰ বিষয়ে যিৰিমিয়া ভাববাদীয়লৈ অহা যিহোৱাৰ বাক্য।
\v 35 বাহিনীবিলাকৰ যিহোৱাই এই কথা কৈছে, চোৱা, মই শক্তিৰ প্ৰধান অস্ত্ৰ এলমৰ ধনু ভাঙি পেলাম।
\v 36 আৰু আকাশৰ চাৰি দিশৰ পৰা চাৰি বায়ু মই এলমৰ ওপৰলৈ বলোৱাম, আৰু সেই সকলো বায়ুত মই সিহঁতক উড়ুৱাই দিম; দূৰীকৃত এলমীয়াবিলাক যি জাতিৰ ওচৰলৈ নাযাব, এনে কোনো জাতি নহ’ব।
\v 37 আৰু এলমৰ শত্ৰুবোৰৰ আগত, আৰু সিহঁতৰ প্ৰাণ বিচৰাবোৰৰ আগত মই সিহঁতক ব্যাকুল কৰিম; আৰু যিহোৱাই কৈছে মই সিহঁতৰ ওপৰলৈ অমঙ্গল, এনেকি মোৰ প্ৰচণ্ড ক্ৰোধ উপস্থিত কৰিম; আৰু সিহঁতক সংহাৰ নকৰালৈকে সিহঁতৰ পাছে পাছে মই তৰোৱাল পঠাম।
\v 38 যিহোৱাই আৰু কৈছে, মই এলমত নিজ সিংহাসন স্থাপন কৰিম, আৰু তাৰ পৰা দণ্ডাজ্ঞা দি, ৰজা আৰু প্ৰধান লোকবিলাকক উচ্ছন্ন কৰিম।
\v 39 কিন্তু, যিহোৱাই কৈছে, শেষকালত মই এলমৰ বন্দী অৱস্থা পৰিবৰ্ত্তন কৰিম।
\c 50
\s বাবিলৰ বিষয়।
\p
\v 1 যিৰিমিয়া ভাববাদীৰ দ্বাৰাই বাবিলৰ বিষয়ে, কল্দীয়াহঁতৰ দেশৰ বিষয়ে যিহোৱাই কোৱা বাক্য।
\v 2 তোমালোকে জাতিবিলাকৰ মাজত প্ৰচাৰ কৰা, ঘোষণা কৰা আৰু ধ্বজা তোলা; গুপুতে নাৰাখিবা; কোৱা, “বাবিল হাত কৰি লোৱা হ’ল, বেলে লাজ পালে, মৰোদক ব্যাকুল হ’ল; তাৰ মুৰ্ত্তিবোৰে লাজ পালে, তাৰ প্ৰতিমাবোৰ ব্যাকুল হ’ল”।
\v 3 কিয়নো তাৰ বিৰুদ্ধে উত্তৰৰ পৰা এক জাতি আহিছে; সেই জাতিয়ে তাৰ দেশ ধ্বংস কৰিব তাত কোনেও বাস নকৰিব; সিহঁত পলাল মানুহ আৰু পশু সকলো গ’ল।
\v 4 যিহোৱাই কৈছে, সেই দিনত আৰু সেই কালত ইস্ৰায়েলৰ সন্তানবিলাক আৰু যিহূদাৰ সন্তানবিলাক একে লগ হৈ আহিব আৰু ক্ৰন্দন কৰি কৰি গমন কৰি তেওঁবিলাকৰ ঈশ্বৰ যিহোৱাৰ বিচাৰ কৰিব।
\v 5 তেওঁবিলাকে এই ফাললৈ মুখ কৰি চিয়োনৰ বিষয়ে সুধিব আৰু ক’ব যে আহা, আমি পাহৰিব নোৱাৰা চিৰকলীয়া এটি নিয়মেৰে যিহোৱাত আসক্ত হওঁ। 

\p
\v 6 মোৰ প্ৰজাবিলাক হেৰোৱা ভেড়াস্বৰূপ হ’ল; তেওঁবিলাকৰ ৰখীয়াবিলাকে তেওঁবিলাকক বিপথগামী কৰিলে, পৰ্ব্বতবোৰত তেওঁবিলাকৰ বাট হেৰোৱালে; তেওঁবিলাক এক পৰ্ব্বতৰ পৰা আন পৰ্ব্বতলৈ গ’ল, তেওঁবিলাকে নিজৰ শুৱা ঠাই পাহৰিলে।
\v 7 তেওঁবিলাকক পোৱা সকলোৱে তেওঁবিলাকক গ্ৰাস কৰিলে, আৰু তেওঁবিলাকৰ শত্ৰুবোৰে ক’লে, আমি দোষ কৰা নাই, কাৰণ সিহঁতে ধৰ্ম্মনিবাস যিহোৱাৰ, সিহঁতৰ পূৰ্ব্ব-পুৰুষবিলাকৰ বিশ্বাস ভূমি যিহোৱাৰেই বিৰুদ্ধে পাপ কৰিলে।
\v 8 তোমালোক বাবিলৰ মাজৰ পৰা পলোৱা, কল্দীয়াহঁতৰ দেশৰ পৰা ওলাই যোৱা, আৰু জাকৰ আগে আগে যাওঁতা মতা ছাগবোৰৰ নিচিনা হোৱা। 
\v 9 কিয়নো চোৱা, মই উত্তৰ দেশৰ পৰা বাবিলৰ অহিতে মহা জাতিবোৰৰ এক লোক সমূহক উচটাই আনিম, আৰু সিহঁতে তাৰ বিৰুদ্ধে বেহু পাতিব, তাতে তাক হাত কৰি লোৱা যাব; সিহঁতৰ কাঁড়বোৰ, বিফলে উলটি নহা নিপুন বীৰৰ কাঁড়বোৰৰ নিচিনা হ’ব।
\v 10 কল্দীয়া দেশ লুট দ্ৰব্য হ’ব, যিহোৱাই কৈছে, তাৰ লুটকাৰী আটাইবোৰ পৰিতৃপ্ত হ’ব। 

\p
\v 11 হে মোৰ আধিপত্য অপহৰণ কৰোঁতাহঁত, তহঁতে আনন্দ কৰিছ, উল্লাস কৰিছ, শস্য মাৰোঁতা এজনী চেঁউৰী গৰুৰ নিচিনাকৈ দেও দিছ, আৰু বলী ঘোঁৰাৰ নিচিনাকৈ ঢেকঢেকাইছ।
\v 12 এতেকে, তহঁতৰ মাৰে অত্যন্ত লাজ পাব।তহঁতৰ জননী ব্যাকুল হ’ব, দেখ, তাই জাতিবিলাকৰ মাজত সকলোতকৈ পাছ হ’ব, অৰণ্য শুকান ভূমি আৰু মৰুভূমি হ’ব। 
\v 13 যিহোৱাৰ ক্ৰোধৰ কাৰণে এই দেশ বসতিস্থান নহ’ব, কিন্তু সম্পূৰ্ণ উচ্ছন্ন ঠাই হ’ব; বাবিলৰ ওচৰেদি যোৱা প্ৰতিজনে আচৰিত হৈ তালৈ ঘটাৰ আটাই উৎপাত দেখি ইচ ইচ কৰিব।
\v 14 ধনু ভিৰাওঁতা তোমালোক আটায়ে বাবিলৰ অহিতে চাৰিওফালে বেহুঁ পাতা; তোমালোকে তালৈ কাঁড় মাৰা, এটি কাঁড়ো বাকী নাৰাখিবা; কিয়নো সি যিহোৱাৰ বিৰুদ্ধে পাপ কৰিলে।
\v 15 চাৰিওফালে তাৰ বিৰুদ্ধে জয়-ধ্বনি কৰা; সি হাত যোৰ কৰিছে, তাৰ কোঁঠবোৰ পৰি গ’ল, তাৰ গড়বোৰ ভাঙি পেলোৱা হ’ল; কিয়নো এয়ে যিহোৱাই সধা প্ৰতিকাৰ; তোমালোকে তাৰ প্ৰতিকাৰ সধা, সি কৰা নিচিনাকৈ তাক কৰা।
\v 16 বাবিলৰ পৰা কঠীয়া সিচোঁতাক আৰু শস্যৰ সময়ত কাঁচি ধৰোঁতাক উচ্ছন্ন কৰা; সংহাৰক তৰোৱালৰ ভয়ত সিহঁত প্ৰতিজনে নিজ নিজ জাতিলৈ মুখ কৰিব, আৰু প্ৰতিজনে নিজ নিজ দেশলৈ পলাই যাব।

\p
\v 17 ইস্ৰায়েল ছিন্ন-ভিন্ন মেৰস্বৰূপ; সিংহবোৰে তাক খেদি দিলে; প্ৰথমে অচূৰৰ ৰজাই তাক গ্ৰাস কৰিলে আৰু শেষত বাবিলৰ ৰজা এই নবূখদৰেচৰে তাৰ হাড়বোৰ ভাঙিলে।
\v 18 এই হেতুকে ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, চোৱা, মই অচূৰৰ ৰজাক দণ্ড দিয়াৰ নিচিনাকৈ বাবিলৰ ৰজাক আৰু তেওঁৰ দেশকো দণ্ড দিম।
\v 19 আৰু মই ইস্ৰায়েলক মোৰ চৰণীয়া ঠাইলৈ ওলোটাই আনিম; তাতে সি কৰ্ম্মিল আৰু বাচানত চৰিব, ইফ্ৰয়িম পৰ্ব্বতত আৰু গিলিয়দত তাৰ প্ৰাণ তৃপ্ত হ’ব।
\v 20 যিহোৱাই কৈছে, সেই দিনত আৰু সেই কালত ইস্ৰায়েলৰ অপৰাধ বিচাৰ কৰা যাব, কিন্তু একো পোৱা নাযাব, আৰু যিহূদাৰ পাপবোৰ বিচাৰ কৰা হ’ব, কিন্তু সেইবোৰ পোৱা নাযাব; কিয়নো মই অৱশিষ্ট ৰখাবোৰক ক্ষমা কৰিম। 

\p
\v 21 তুমি মৰাথয়িম দেশৰ বিৰুদ্ধে আৰু পকোত নিবাসীবিলাকৰ অহিতে যাত্ৰা কৰা; যিহোৱাই কৈছে, তুমি সিহঁতৰ পাছে পাছে গৈ সিহঁতক বধ কৰি নিঃশেষে বিনষ্ট কৰা, আৰু মই তোমাক দিয়া সকলো আদেশ অনুসাৰে কাৰ্য্য কৰা।
\v 22 দেশত ৰণৰ আৰু মহাসংহাৰৰ শব্দ শুনা গৈছে।
\v 23 গোটেই পৃথিৱীৰ হাতুৰীতোঁ কগগেনে চিন্ন আৰু ভগ্ন হ’ল। জাতিবিলাকৰ মাজত বাবিল কেনে ধ্বংসস্থান হ’ল।
\v 24 হে বাবিল মই তোমাৰ নিমিত্তে ফান্দ পাতিলোঁ, তুমি নজনাকৈ তাত লাগিলা; তুমি যিহোৱাৰ বিৰুদ্ধে বিবাদ কৰাৰ কাৰণে তোমাক পোৱা গ’ল,আৰু ধৰাও পৰিলা।
\v 25 যিহোৱাই নিজ অস্ত্ৰৰ ভঁড়াল মেলি নিজৰ ক্ৰোধৰ অস্ত্ৰবোৰ উলিয়াই আনিলে; কিয়নো কল্দীবিলাকৰ দেশত প্ৰভূৰ বাহিনীবিলাকৰ যিহোৱৰ কৰিবলৈ এটা কাৰ্য্য আছে।
\v 26 তোমালোকে শেষ সীমাৰ পৰা তাৰ বিৰুদ্ধে আহা, তাৰ শস্যৰ ভঁড়ালবোৰ মেলা; শস্যৰাশিৰ নিচিনাকৈ তাক দ’ম কৰা, আৰু তাক নিঃশেষে বিনষ্ট কৰা, তাৰ একোকে থাকিব নিদিবা।
\v 27 তাৰ সকলো ভতৰাক বধ কৰা; সিহঁত বধ কৰা ঠাইলৈ নামি যাওক; হায় হায়! সিহঁতৰ দিন, সিহঁতৰ দণ্ডৰ সময় আহিল।
\v 28 শুনা, সেইয়া বাবিল দেশৰ পৰা পলোৱা আৰু ৰক্ষা পোৱাবিলাকৰ মাত; আমাৰ ঈশ্বৰ যিহোৱাই সধা প্ৰতিকাৰ, তেওঁৰ মন্দিৰৰ অৰ্থে সধা প্ৰতিকাৰ সিবিলাকে চিয়োনত প্ৰকাশ কৰিছে।

\p
\v 29 তোমালোকে বাবিলৰ বিৰুদ্ধে ধনুৰ্দ্ধৰ বিলাকক, ধনু ভিৰাওঁতা আটাইকে মাতা, চাৰিওফালে তাৰ বিৰুদ্ধে ছাউনি পাতা, সিহঁতৰ কাকো সাৰি যাব নিদিবা, তাৰ কাৰ্য্য অনুসাৰে তাক প্ৰতিফল দিয়া, সি কৰা সকলো কাৰ্য্য অনুসাৰে তালৈ কৰা; কিয়নো সি যিহোৱাৰ বিৰুদ্ধে, ইস্ৰায়েলৰ পবিত্ৰজনাৰেই বিৰুদ্ধে গৰ্ব্ব কৰিলে।
\v 30 এই নিমিত্তে, যিহোৱাই কৈছে তাৰ ডেকাবিলাকক তাৰ চকবোৰত পতিত হ’ব, আৰু তাৰ আটাই যুদ্ধাৰুবিলাকক সেই দিনা নিস্তব্ধ কৰা হ’ব।
\v 31 বাহিনীবিলাকৰ প্ৰভূ যিহোৱাই কৈছে, হে গৰ্ব্বী, দেখ, মই তোৰ বিপক্ষ; কিয়নো তোৰ দিন, মই তোক দণ্ড দিয়াৰ সময় আহিল।
\v 32 আৰু গৰ্ব্বী জন উজুটি খাই পতিত হ’ব, কোনেও তাক নুতুলিব; আৰু মই তাৰ নগৰবোৰত জুই লগাম, আৰু সেয়ে তাৰ চাৰিওফালে থকা সকলোকে গ্ৰাস কৰিব।

\p
\v 33 বাহিনীবিলাকৰ যিহোৱাই এই কথা কৈছে, ইস্ৰায়েল আৰু যিহূদাৰ সন্তান-বিলাকে একেলগে উপদ্ৰৱ পাইছে আৰু তেওঁবিলাকক বন্দী কৰি লোৱা সকলোৱে তেওঁবিলাকক দৃঢ়কৈ ধৰিছে, এৰি দিবলৈ অসন্মত।
\v 34 তেওঁবিলাকৰ মুক্তিদাতা বলৱান, তেওঁৰ নাম বাহিনীবিলাকৰ যিহোৱা; তেওঁ পৃথিৱীক বিশ্ৰাম দিবৰ নিমিত্তে আৰু বাবিল নিবাসীবিলাকক অস্থিৰ কৰিবৰ নিমিত্তে তেওঁবিলাকৰ অভিযোগ সম্পূৰ্ণকৈ প্ৰতিবাদ কৰিব।
\v 35 যিহোৱাই কৈছে, কল্দীয়াবিলাকৰ আৰু বাবিল-নিবাসীবিলাকৰ ওপৰত আৰু তাৰ প্ৰধান জ্ঞানী লোকবিলাকৰ ওপৰত তৰোৱাল আছে।
\v 36 বৰ বৰ কথা কওঁতাবোৰৰ ওপৰত তৰোৱাল আছে আৰু সিহঁত হতবুদ্ধি হ’ব; তাৰ বীৰ বিলাকৰ ওপৰত তৰোৱাল আছে আৰু সিবিলাক ব্যাকুল হ’ব।
\v 37 সিহঁতৰ ঘোঁৰা ৰথ, আৰু তাৰ মাজত থকা আটাই মিহলি লোকৰ ওপৰত তৰোৱাল আছে আৰু সিহঁত তিৰোতাৰ নিচিনা হ’ব; তাৰ বহুমূল্য বস্তুবোৰৰ ওপৰত তৰোৱাল আছে, আৰু সেইবোৰক লুট কৰা হ’ব।
\v 38 তাৰ জলসমূহৰ ওপৰত খৰ আছে আৰু সেইবোৰ শুকাব; কিয়নো সেয়ে কটা-প্ৰতিমাৰ দেশ আৰু তাৰ লোকবিলাক মুৰ্ত্তিত বলীয়া।
\v 39 এই নিমিত্তে অৰণ্যৰ বনৰীয়া জন্তুবোৰে ৰাং-কুকুৰবোৰে সৈতে তাত বাস কৰিব আৰু উট চৰাইবোৰে তাত বাস কৰিব আৰু সেয়ে চিৰকালৰ নিমিত্তে আৰু বাসস্থান নহ’ব বা পুৰুষামুক্ৰমে কোনেও তাত বাস নকৰিব।
\v 40 যিহোৱাই কৈছে, ঈশ্বৰে চদোম, ঘমোৰা, আৰু তাৰ ওচৰত থকা নগৰবোৰ ধ্বংস কৰা সময়ৰ নিচিনাকৈ কোনো মানুহে সেই ঠাইত বাস নকৰিব আৰু কোনো মনুষ্য-সন্তানে তাৰ মাজত প্ৰবাস নকৰিব।


\p
\v 41 চোৱা, উত্তৰৰ পৰা এক জাতি আহিছে, পৃথিৱীৰ অন্তভাগৰ পৰা এক মহাজাতি আৰু অনেক ৰজা উত্তেজিত হৈছে।
\v 42 সিহঁতে ধনু আৰু বৰছা ধৰে, সিহঁত নিষ্ঠুৰ আৰু দয়াহীন; সিহঁতৰ শব্দ সমুদ্ৰৰ গৰ্জ্জনৰ নিচিনা আৰু সিহঁত ঘোঁৰাত উঠে; হে বাবিল-জীয়াৰী, তোমাৰ বিৰুদ্ধে সিহঁত প্ৰতিজনে যুদ্ধাৰুৰ নিচিনাকৈ সাজু হৈ আছে।
\v 43 বাবিলৰ ৰজাই সিহঁতৰ যশস্যা শুনিছে, তাতে তেওঁৰ হাত দুৰ্ব্বল হ’ল; যাতনাই, প্ৰসৱকাৰিণীৰ বেদনাৰ নিচিনা বেদনাই তেওঁক ধৰিছে।
\v 44 চোৱা, যৰ্দ্দনৰ শোভাস্থানৰ পৰা সিংহ উঠি অহাৰ নিচিনাকৈ তেওঁ চিৰস্থায়ী চৰণীয়া ঠাইৰ বিৰুদ্ধে আহিব; কিন্তু, মই চকুৰ প্ৰচাৰতে সিহঁতক তাৰ পৰা লৰুৱাম, আৰু মই  তাৰ ওপৰত মোৰ মনোনীত জনক নিযুক্তি কৰিম; কাৰণ মোৰ নিচিনা কোন আছে? আৰু মোৰ নিমিত্তে কোনে সময় নিৰূপণ কৰিব? আৰু মোৰ আগত তিষ্ঠিব পৰা কোন ৰখীয়া আছে?
\v 45 এই হেতুকে, যিহোৱাই বাবিলৰ বিৰুদ্ধে কৰা মন্ত্ৰণা, আৰু কল্দীয়া দেশৰ অহিতে কৰা অভিপ্ৰায়বোৰ তোমালোকে শুনা; অৱশ্যে জাকৰ সৰুবোৰেও সিহঁতক টানি লৈ যাব, অৱশ্যে সিহঁতৰ চৰণীয়া ঠাই সিহঁতৰ বিষয়ে বিস্ময় মানিব।
\v 46 বাবিলক হাত কৰি লোৱাৰ শব্দত পৃথিৱী কঁপিছে, আৰু জাতিবিলাকৰ মাজত চিঞৰৰ শব্দ শুনি গৈছে।

\c 51
\p
\v 1 যিহোৱাই এই কথা কৈছে, চোৱা, মই বাবিলৰ আৰু লেব-কাময়-নিবাসী-বিলাকৰ বিৰুদ্ধে এক বিনাশক বতাহ বলোৱাম।
\v 2 আৰু বাবিললৈ বিদেশীবোৰক পঠাম, সিহঁতে তাক জানিব আৰু তাৰ দেশ শূণ্য কৰিব; কিয়নো সঙ্কটৰ দিনা সিহঁত চাৰিওফালে তাৰ বিৰুদ্ধী হ’ব।
\v 3 ধনুৰ্দ্ধৰে নিজ ধনু নিভিৰাওক আৰু কৱচ পিন্ধি অহঙ্কাৰ নকৰক; তোমালোকে তাৰ ডেকা মানুহবিলাকক দয়া নকৰিবা, তাৰ সকলো সৈন্যক নিঃশেষে বিনষ্ট কৰা।
\v 4 সিহঁত কল্দীয়াবিলাকৰ দেশত হত হৈ আৰু তাৰ আলিত খোঁচ খাই পৰি
 থাকিব।

\p
\v 5 কিয়নো, যদিও ইস্ৰায়েল কি যিহূদা দেশ ইস্ৰায়েলৰ পবিত্ৰজনাৰ বিৰুদ্ধে দোষেৰে ভৰা, তথাপি বাহিনীবিলাকৰ ঈশ্বৰ যিহোৱাৰ দ্বাৰাই সি পৰিত্যক্ত হোৱা নাই।
\v 6 তোমালোকে বাবিলৰ মাজৰ পৰা পলোৱা, আৰু প্ৰতিজনে নিজ নিজ প্ৰাণ ৰক্ষা কৰা, তাৰ ধোশত বিনষ্ট নহ’বা; কিয়নো এয়ে যিহোৱাই সধা প্ৰতিকাৰৰ সময়, তেওঁ তাক প্ৰতিফল দিব।
\v 7 বাবিল, সমস্ত পৃথিৱীক মতলীয়া কৰা যিহোৱাৰ হাতত থকা সোণৰ এক পান-পাত্ৰ; জাতিবিলাকে তাৰ দ্ৰাক্ষাৰস পান কৰিলে, সেই নিমিত্তে জাতিবিলাক পগলা হ’ল।
\v 8 বাবিল অকস্মাৎ পতিত হৈ বিনষ্ট হ’ল; তোমালোকে তাৰ নিমিত্তে হাহাকাৰ কৰা, তাৰ বেদনাৰ নিমিত্তে সুস্থজনক গছৰ ৰস লোৱা, কিজানি সি সুস্থ হ’ব পাৰে।
\v 9 আমি বাবিলক সুস্থ কৰিবলৈ যত্ন কৰিছিলোঁ, কিন্তু সি সুস্থ নহ’ল, তোমালোকে তাক ত্যাগ কৰা, আঁহা আমি প্ৰতিজনে নিজ নিজ দেশলৈ যাওঁহঁক; কিয়নো তাৰ দোষে আকাশ স্পৰ্শ কৰিছে, আৰু গগন মণ্ডললৈকে উঠিছে।
\v 10 যিহোৱাই আমাৰ ধাৰ্ম্মিকতা প্ৰকাশ কৰিলে; আঁহা আমি আমাৰ ঈশ্বৰ যিহোৱাৰ কৰ্ম্ম চিয়োনত প্ৰচাৰ কৰোঁগৈ।

\p
\v 11 তোমালোকে কাঁড়বোৰ ধাৰ দিয়া, ঢাল শকতকৈ ধৰা; যিহোৱাই মদীয়া ৰজাবিলাকৰ মন উচটাইছে, কিয়নো বাবিলক নষ্ট কৰিবৰ নিমিত্তে তেওঁৰ কল্পনা তাৰ বিৰুদ্ধী; কাৰণ এয়ে যিহোৱাই সধা প্ৰতিকাৰ।
\v 12 তোমালোকে বাবিলৰ গড়ৰ অহিতে ধ্বজা তোলা, পৰীয়াবোৰক সাহিয়াল কৰোঁৱা, প্ৰহৰী নিযুক্ত কৰা, আৰু গুপুত ঠাইত সৈন্য ৰাখা; কিয়নো যিহোৱাই বাবিল -নিবাসীবিলাকৰ বিষয়ে কোৱা কথা কল্পনা কৰিলে আৰু সিদ্ধও কৰিলে।
\v 13 হে বহুজল-নিবাসিনী, বহুমূল্য বস্তুৰে পৰিপূৰ্ণা, তোমাৰ অন্তিম কাল উপস্থিত, তোমাৰ লোভৰ পৰিমাণ পূৰ হ’ল।
\v 14 বাহিনীবিলাকৰ যিহোৱাই নিজ নাম লৈ শপত খাই ক’লে, মই অৱশ্যে ফৰিঙৰ নিচিনাকৈ মানুহেৰে তোমাক পৰিপূৰ্ণ কৰিম, আৰু সিহঁতে তোমাৰ বিৰুদ্ধে জয়-ধ্বনি কৰিব।

\p
\v 15 তেওঁ নিজ শক্তিৰে পৃথিৱী স্ৰজন কৰিলে, নিজ জ্ঞানেৰে জগত স্থাপন কৰিলে আৰু নিজ বুদ্ধিৰে আকাশ-মণ্ডল বিস্তাৰ কৰিলে।
\v 16 তেওঁ মাত লগালে আকাশ-মণ্ডলত জলসমূহৰ কোলাহল হয়, আৰু তেওঁ পৃথিৱীৰ অন্তভাগৰ পৰা ভাপবোৰ তোলে; তেওঁ বৃষ্টিৰ নিমিত্তে বিজুলী স্ৰজে, আৰু নিজ ভঁড়ালৰ পৰা বতাহ বাহিৰ কৰি আনে।
\v 17 প্ৰতিজন মানুহ পশুতুল্য আৰু জ্ঞানশূণ্য প্ৰতিজন সোণাৰি তাৰ কটা প্ৰতিমাৰ দ্বাৰাই লজ্জিত হয়; কাৰণ তাৰ সাঁচত ঢলা মুৰ্ত্তি মিছা, সেইবোৰৰ ভিতৰত নিশ্বাস-প্ৰশ্বাস নাই। 
\v 18 সেইবোৰ ভাপ আৰু প্ৰবঞ্চনাৰ কাৰ্য্য মাথোন; দণ্ড দিয়া কালত সেইবোৰ বিনষ্ট হ’ব।
\v 19 যাকোবৰ অংশ সেইবোৰৰ নিচিনা নহয়; কিয়নো তেওঁ সকলোৰে নিৰ্ম্মানকৰ্ত্তা আৰু ইস্ৰায়েল তেওঁৰ আধিপত্যৰ ফৈদ; বাহিনীবিলাকৰ যিহোৱা তেওঁৰ নাম।

\p
\v 20 তুমি মোৰ গদা আৰু যুদ্ধৰ অস্ত্ৰ; তোমাৰ দ্বাৰাই মই না না জাতিক খণ্ড খণ্ড কৰিম আৰু তোমাৰ দ্বাৰাই না না ৰাজ্য সংহাৰ কৰিম; 
\v 21 মই তোমাৰ দ্বাৰাই ঘোঁৰা আৰু তাত উঠাজনক ডোখৰ ডোখৰ কৰিম, তোমাৰ দ্বাৰাই ৰথ আৰু তাত উঠা জনক ডোখৰ ডোখৰ কৰিম।
\v 22 মই তোমাৰ দ্বাৰাই মতা আৰু তিৰোতাক ডোখৰ ডোখৰ কৰিম আৰু তোমাৰ দ্বাৰাই বুঢ়া আৰু ডেকাক ডোখৰ ডোখৰ কৰিম আৰু তোমাৰ দ্বাৰাই যুৱা আৰু যুৱতীক ডোখৰ ডোখৰ কৰিম; 
\v 23 মই তোমাৰ দ্বাৰাই জাকৰ ৰখীয়াক আৰু তাৰ জাকক ডোখৰ ডোখৰ কৰিম তোমাৰ দ্বাৰাই খেতিয়কক আৰু তাৰ বলধহালক ডোখৰ ডোখৰ কৰিম, তোমাৰ দ্বাৰাই শাসনকৰ্ত্তা আৰু দেশাধ্যক্ষবিলাকক ডোখৰ ডোখৰ কৰিম।
\v 24 আৰু যিহোৱাই কৈছে, মই বাবিলক আৰু কল্দীয়ানিবাসী আটাইবোৰক তোমালোকৰ দৃষ্টিত সিহঁতে চিয়োনত কৰা সকলো কু-কৰ্ম্মৰ প্ৰতিফল দিম।

\p
\v 25 যিহোৱাই কৈছে, হে সমস্ত পৃথিৱী বিনষ্ট কৰোঁতা বিনাশক পৰ্ব্বত, মই তোমাৰ বিপক্ষ, মই তোমাৰ ওপৰলৈ মোৰ হাত মেলি শিলবোৰৰ পৰা তোমাক বগৰাম, আৰু তোমাক জ্বলি যোৱা পৰ্ব্বত কৰিম।
\v 26 চুকৰ পৰা ভিত্তিমূলৰ নিমিত্তে কোনো মানুহে তোমাৰ পৰা এটি শিলো নল’ব; কিন্তু যিহোৱাই কৈছে, তুমি চিৰকলীয়া ধ্বংসস্থান হ’বা।


\p
\v 27 তোমালোকে দেশত নিচান তোলা, জাতিবিলাকৰ মাজত শিঙা বজোৱা, তাৰ অহিতে জাতিবিলাকক যুগুত কৰা, অৰাৰট, মিন্নী, আৰু অস্কিনজ ৰাজ্যবোৰক তাৰ অহিতে মাতা, তাৰ অহিতে প্ৰধান সেনাপতি নিযুক্ত কৰা, শুং থকা ফৰিঙৰ নিচিনাকৈ ঘোঁৰাবোৰ পঠোৱা।
\v 28 তোমালোকে তাৰ অহিতে জাতিবিলাকক, মাদিয়া দেশৰ ৰজাবিলাকক, তাৰ শাসনকৰ্ত্তা আৰু সকলো দেশাধ্যক্ষবিলাকক আৰু তেওঁবিলাকৰ ৰাজ্যৰ সমস্ত দেশৰ লোকক যুগুত কৰা।
\v 29 দেশ কঁপিছে আৰু বেদনা পাইছে; কিয়নো বাবিল দেশক ধ্বংস আৰু নিবাসী- শূণ্য কৰিবলৈ বাবিলৰ অহিতে যিহোৱাৰ সঙ্কল্প সিদ্ধ হৈছে।
\v 30 বাবিলৰ বীৰবিলাকে যুদ্ধ কৰিবলৈ এৰিছে, তেওঁবিলাকৰ দৃঢ় কোঁঠবোৰত থাকিছে; তেওঁবিলাকৰ শক্তি নাইকিয়া হ’ল; তেওঁবিলাক তিৰোতাৰ নিচিনা হ’ল, বাবিলৰ বাসস্থানবোৰত জুই লাগিল, তাৰ ডাংবোৰ ভাগিল।
\v 31 বাবিলৰ ৰজাৰ নগৰ যে চাৰিওপিনে শত্ৰুৰ হাতত পৰিল, ইয়াকে তেওঁক জনাবৰ নিমিত্তে এটা ডাকৱালা লৰি গৈ আন ডাকৱালাৰ,
\v 32 আৰু এজন দূতে আন দূতৰ লগ পাইছে; আৰু পাৰ ঘাটবোৰ লৰোৱা হ’ল, নলবোৰ জুই লগাই পুৰিলে, আৰু যুদ্ধাৰুবিলাক বিহ্বল হ’ল।
\v 33 কিয়নো ইস্ৰায়েলৰ ঈশ্বৰ বাহিনীবিলাকৰ যিহোৱাই এই কথা কৈছে, “বাবিল- জীয়াৰী শস্য মৰণা মৰা কালৰ খলাস্বৰূপ, আৰু অলপতে শস্য কাটিবৰ সময় তাইলৈ আহিব”।
\v 34 বাবিলৰ ৰজা নবুখদৰেচৰে মোক গ্ৰাস কৰিলে, মোক গুৰি কৰিলে, মোক শূণ্যপাত্ৰ কৰিলে, মোক নাগৰ দৰে গিলি পেলালে, মোৰ সু-স্বাদু বস্তুৰে উদৰ পূৰ কৰিলে, আৰু মোক বাহিৰলৈ পেলালে।
\v 35 মোলৈ আৰু মোৰ মাংসলৈ কৰা অত্যাচাৰৰ ফল বাবিললৈ হওক, এই বুলি চিয়োন-নিবাসিনীয়ে ক’ব; আৰু মোৰ ৰক্তপাতৰ ফল কল্দীয়া নিবাসীবিলাকলৈ ঘটক, এই বুলি যিৰূচালেমে ক’ব।
\v 36 এই হেতুকে যিহোৱাই এই কথা কৈছে, চোৱা, মই তোমাৰ অভিযোগ প্ৰতিবাদ কৰিম, আৰু তোমাৰ নিমিত্তে প্ৰতিকাৰ সাধিম; মই তাৰ সমুদ্ৰ, জলশূণ্য কৰিম আৰু তাৰ ভূমূক শুকুৱাম।
\v 37 আৰু বাবিল ভগ্নৰাশি, শিয়ালৰ বাসস্থান, আচৰিত আৰু ইচ ইচৰ বিষয় আৰু নিবাসীশূণ্য হ’ব।
\v 38 সিহঁতে ডেকা সিংহৰ নিচিনাকৈ একেলগে গৰ্জ্জন কৰিব; সিহঁতে সিংহৰ পোৱালিৰ নিচিনাকৈ গোঁজৰিব।
\v 39 যিহোৱাই কৈছে, সিহঁতৰ ৰাগী ধৰা সময়ত মই সিহঁতলৈ ভোজ পাতিম আৰু সিহঁতে ৰং-ধেমালি কৰিবৰ নিমিত্তে আৰু অনন্ত নিদ্ৰা গৈ সাৰ নাপাবৰ নিমিত্তে সিহঁতক মতলীয়া কৰিম। 
\v 40 মই সিহঁতক মেৰ পোৱালিৰ নিচিনাকৈ মতা ছাগেৰে সৈতে মতা মেৰৰ নিচিনাকৈ বধৰ ঠাইলৈ নমাই আনিম।

\v 41 চেচকক কেনেৰূপে হাত কৰি লোৱা হ’ল! গোটেই পৃথিৱীৰ প্ৰশংসাৰ স্থল কেনে অকস্মাৎ ধৰা পৰিল! জাতিবিলাকৰ মাজত বাবিল কেনে ধ্বংসস্থান হ’ল!
\v 42 বাবিলৰ ওপৰত সমুদ্ৰ উঠিল, তাৰ ঢৌসমুহেৰে তাক ঢকা হ’ল।
\v 43 তাৰ নগৰবোৰ ধ্বংসস্থান, শুকান ভূমি, মৰুভূমি, মানুহে বাস নকৰা বা তাৰ মাজেদি মনুষ্য সন্তান নোযোৱা ঠাই হ’ল।
\v 44 মই বাবিলত বেল দেৱতাক দণ্ড দিম আৰু সি গিলি পেলোৱা বস্তু তাৰ মুখৰ পৰা উলিয়াম; জাতিবিলাকে তাৰ ওচৰলৈ একেলগে সোঁত বোৱাদি আৰু নবব; এনে কি বাবিলৰ গড়ো পতিত হ’ব।

\p
\v 45 হে মোৰ প্ৰজাবিলাক, তোমালোক তাৰ মাজৰ পৰা ওলোৱা; আৰু প্ৰতিজনে যিহোৱাৰ প্ৰচণ্ড ক্ৰোধৰ পৰা নিজকে ৰক্ষা কৰা।
\v 46 তোমালোকৰ হৃদয় সাহ নাইকিয়া নহওক, বা দেশত শুনা জনৰবৰ নিমিত্তে তোমালোকে ভয় নকৰিবা; কিয়নো এবচৰত এটি জনৰব হ’ব, আৰু দেশত অত্যাচাৰ, শাসনকৰ্ত্তাৰ অহিতে শাসনকৰ্ত্তা হ’ব।
\v 47 এই হেতুকে চোৱা, যি দিনা মই বাবিলৰ কটা প্ৰতিমাবোৰক দণ্ড দিম, আৰু তাৰ গোটেই দেশে লাজ পাব, এনে দিন আহিছে; আৰু তাৰ সমস্ত হত লোক তাৰ মাজত পতিত হ’ব।
\v 48 তেতিয়া আকাশ-মণ্ডল আৰু পৃথিৱী, আৰু সেইবোৰত থকা সকলোৱে বাবিলৰ ওপৰত আনন্দ গান কৰিব; কিয়নো যিহোৱাই কৈছে, বিনাশকবোৰ উত্তৰৰৰ পৰা তাৰ গুৰিলৈ আহিব।
\v 49 বাবিলে যেনেকৈ ইস্ৰায়েলৰ হত লোকবিলাকক পতিত কৰিলে, সেইদৰে সমস্ত দেশৰ হত লোকবিলাক বাবিলত পতিত হ’ব।
\v 50 হে তৰোৱালৰ পৰা ৰক্ষা পোৱা লোকবিলাক, তোমালোকে যোৱা, ৰৈ নাথাকিবা, দূৰৈৰ পৰা যিহোৱাক সোঁৱৰণ কৰা, আৰু যিৰূচালেম তোমালোকৰ মনত উদয় হওক।
\v 51 আমি ধিক্কাৰৰ কথা শুনি লাজ পাইছোঁ, আমাৰ মুখ অপমানে ঢাকিছে; কিয়নো বিদেশীবিলাক যিহোৱাৰ গৃহৰ পবিত্ৰ-স্থানবোৰত সোমাল।
\v 52 এই হেতুকে, যিহোৱাই কৈছে, চোৱা, যি দিনা মই তাৰ কটা-প্ৰতিমাবোৰক দণ্ড দিম, আৰু তাৰ দেশৰ সকলোফালে খুন হোৱা লোকে কেঁকাব, এনে দিন আহিছে। 
\v 53 যিহোৱাই কৈছে, বাবিল যদিও আকাশলৈকে উন্নত হয়, আৰু তাৰ ওখ কোঁঠবোৰ দৃঢ় কৰে, তথাপি মোৰ পৰা তাৰ ওপৰলৈ বিনাশকবিলাক যাব।

\p
\v 54 বাবিলৰ পৰা চিঞৰৰ আৰু কল্দীয়াবিলাকৰ দেশৰ পৰা মহাসংহাৰৰ শব্দ উঠিছে।
\v 55 কিয়নো যিহোৱাই বাবিলক উন্নত কৰিছে আৰু তাৰ মাজত হোৱা মহাশব্দ নাইকিয়া কৰিছে; সিহঁতৰ ঢৌবোৰে জলসমুহৰ নিচিনাকৈ গৰ্জ্জন কৰিছে, সিহঁতৰ কোলাহলৰ শব্দ শুনা গৈছে।
\v 56 কাৰণ তাৰ ওপৰলৈ, বাবিলৰ ওপৰলৈকে বিনাশক আহিল, আৰু তাৰ বীৰবিলাক ধৰা পৰিল, তেওঁবিলাকৰ ধনু ডোখৰ ডোখৰকৈ ভঙা হ’ল; কিয়নো যিহোৱা প্ৰতিফল দিওঁতা ঈশ্বৰ, তেওঁ অৱশ্যে প্ৰতিফল দিব।
\v 57 আৰু মই তাৰ প্ৰধান আৰু জ্ঞানীবিলাকক, তাৰ শাসনকৰ্ত্তা আৰু দেশাধ্যক্ষবিলাকক, আৰু তাৰ বাৰবিলাকক, মতলীয়া কৰিম; আৰু বাহিনীবিলাকৰ যিহোৱা নামেৰে প্ৰখ্যাত ৰজাই কৈছে, তেওঁবিলাকে অনন্ত নিদ্ৰা গৈ সাৰ নাপাব।
\v 58 বাহিনীবিলাকৰ যিহোৱাই এই কথা কৈছে, বাবিলৰ বহল গড়বোৰ, নিঃশেষে বিনষ্ট হ’ব, আৰু তাৰ ওখ দুৱাৰবোৰ অগ্নিৰে পোৰা হ’ব আৰু লোকবিলাকে অসাৰৰ নিমিত্তে, আৰু জাতিবিলাকে অগ্নিৰ নিমিত্তে পৰিশ্ৰম কৰিব, আৰু সিহঁত ক্লান্ত হ’ব।

\p
\v 59 মহচেয়াৰ নাতিয়েক নেৰিয়াৰ পুত্ৰ চৰায়া যিহূদাৰ ৰজা চিদিকিয়াই সৈতে বাবিললৈ যোৱা সময়ত, তেওঁৰ ৰাজত্বৰ চতুৰ্থ বছৰত যিৰিমিয়া ভাববাদীয়ে তেওঁক দিয়া আজ্ঞাৰ কথা। সেই চৰায়া ৰাজগৃহৰ প্ৰধান অধ্যক্ষ আছিল।
\v 60 আৰু বাবিললৈ ঘটিব লগা সকলো অমঙ্গলৰ কথা, অৰ্থাৎ বাবিলৰ বিষয়ে লিখা এই আটাইবোৰ বাক্য যিৰিমিয়াই এখন পুথিত লিখিলে।
\v 61 আৰু যিৰিমিয়াই চৰায়াক ক’লে, সাৱধান,  তুমি বাবিল পালে এই সকলো কথা পাঠ কৰিবা,
\v 62 আৰু ক’বা, হে যিহোৱা, পশু কি মানুহ কোনেও ইয়াত বাস নকৰিবৰ নিমিত্তে, কিন্তু চিৰকাললৈকে ধ্বংসস্থান হ’বৰ নিমিত্তে উচ্ছন্ন কৰিবৰ কথা তুমি এই ঠাইৰ বিষয়ে কৈছা।
\v 63 পাছে তুমি এই পুথিখন পঢ়ি এঁটোৱা হ’লে, ইয়াত এটা শিল বান্ধি ফৰাৎ নদীৰ মাজ ঠাইত পেলাই দিবা,
\v 64 আৰু তুমি ক’বা, মই বাবিললৈ যি অমঙ্গল ঘটাম, তাৰ কাৰণে বাবিল এইদৰে মগ্ন থাকিব, কেতিয়াও আৰু নুঠিব; “আৰু সিহঁত ক্লান্ত হ’ব”। যিৰিমিয়াৰ বাক্য ইমানলৈকে।

\c 52
\s যিৰূচালেমৰ আৰু যিহূদাৰ বিনাশ।
\p
\v 1 চিদিকিয়াই একৈশ বছৰ বয়সত ৰজা হৈ যিৰূচালেমত এঘাৰ বছৰ ৰাজত্ব কৰিলে; তেওঁৰ মাকৰ নাম লিবনা-নিবাসী যিৰিমিয়াৰ জীয়েক হমূটল।
\v 2 যিহোৱাকীমৰ সকলো কাৰ্য্য অনুসাৰে তেওঁ যিহোৱাৰ সাক্ষাতে কু-আতৰণ কৰিলে; 
\v 3 কিয়নো, যিৰূচালেম আৰু যিহূদাৰ লোকবিলাকক যিহোৱাই নিজৰ আগৰ পৰা দূৰ নকৰিলেমানে, তেওঁৰ ক্ৰোধৰ কাৰণে তেওঁবিলাকলৈ দুৰ্ঘটনা ঘটিল।


\p আৰু চিদিকিয়াই বাবিলৰ ৰজাৰ বিৰুদ্ধে বিদ্ৰোহ-আচৰণ কৰিলে।
\v 4 পাছে তেওঁৰ ৰাজত্বৰ নৱম বছৰৰ দশম মাহৰ দশম দিনা, বাবিলৰ ৰজা নবুখদৰেচৰ আৰু তেওঁৰ সকলো সৈন্যসামন্তই যিৰূচালেমৰ বিৰুদ্ধে আহি ছাউনি পাতিলে আৰু তাৰ অহিতে চাৰিওফালে কোঁঠ সাজিলে।
\v 5 এইদৰে চিদিকিয়াৰ ৰাজত্বৰ একাদশ বছৰলৈকে নগৰখন অৱৰোধ কৰা আছিল।
\v 6 পাছে চতুৰ্থ মাহৰ নৱম দিনা নগৰত আকাল অতিশয় টান হোৱাত, দেশৰ লোকবিলাকৰ নিমিত্তে খোৱা বস্তু একোৱেই নাথাকিল।
\v 7 সেই সময়ত নগৰৰ গড়ৰ কোনো এক ঠাই ভঙা হ’লত, সকলো যুদ্ধাৰু লোক পলাই  ৰজাৰ উদ্যানৰ ওচৰত থকা গড় দুটাৰ মাজৰ দুৱাৰখনৰ বাটেদি নগৰৰ বাহিৰলৈ ৰাতিয়েই ওলাই গ’ল, (তেতিয়া কল্দীয়াবিলাক নগৰৰ বিৰুদ্ধে চাৰিওফালে আছিল) আৰু তেওঁবিলাক অৰাবাৰ বাটেদি গ’ল।
\v 8 কিন্তু কল্দীয়াবিলাকৰ সৈন্যসামন্তই ৰজাৰ পাছত খেদি গৈ, যিৰীহোৰ সমথলত চিদিকিয়াক লগ ধৰিলে; তেতিয়া তেওঁৰ সকলো সৈন্যসামন্ত তেওঁৰ ওচৰৰ পৰা ছিন্ন-ভিন্ন হৈ গ’ল।
\v 9 পাছে সিহঁতে ৰজাক ধৰি হমাৎ দেশৰ ৰিব্লালৈ বাবিলৰ ৰজাৰ গুৰিলৈ নিলে; তাতে তেওঁ তেওঁলৈ দণ্ডাজ্ঞা কৰিলে।
\v 10 বাবিলৰ ৰজাই চিদিকিয়াৰ পুতেকবিলাকক তেওঁৰ চকুৰ আগতে বধ কৰিলে। আৰু যিহূদাৰ আটাই প্ৰধান লোককো ৰিব্লাত বধ কৰিলে।
\v 11 তাৰ বাহিৰে বাবিলৰ ৰজাই চিদিকিয়াৰ চকু কাঢ়ি, তেওঁক শিকলিৰে বান্ধি বাবিললৈ লৈ গ’ল, আৰু তেওঁ নমৰা দিনলৈকে তেওঁক বন্দীশালত বন্দী কৰি ৰাখিলে।


\p
\v 12 পাছে পঞ্চম মাহৰ দশম দিনা বাবিলৰ ৰজা নবুখদৰেচৰৰ ৰাজত্বৰ ঊন্নৈশ বছৰৰ বছৰি বাবিলৰ ৰজাৰ আগত থিয় হওঁতা নবুজৰদান ৰক্ষক-সেনাপতিয়ে যিৰূচালেমলৈ আহি,
\v 13 যিহোৱাৰ গৃহটি আৰু ৰাজ গৃহটি পুৰিলে আৰু যিৰূচালেমৰ সকলো ঘৰ জুই দি পুৰিলে।
\v 14 আৰু সেই ৰক্ষক-সেনাপতিৰ লগত অহা কল্দীয়াবিলাকৰ সকলো সৈন্যসামন্তই যিৰূচালেমৰ চাৰিওফালৰ আটাইবোৰ গড় ভাঙি পেলালে।
\v 15 আৰু নবুজৰদানৰ ৰক্ষক-সেনাপতিয়ে প্ৰজাবিলাকৰ কেতবিলাক দৰিদ্ৰ লোকক, নগৰৰ বাকী থকা লোকবিলাকক বাবিলৰ ৰজাৰ ফলীয়া হ’বলৈ পলাই যোৱাবিলাকক বন্দী কৰি লৈ গ’ল।
\v 16 কিন্তু দ্ৰাক্ষা আপডাল কৰোঁতা আৰু খেতিয়ক হ’বলৈ নবুজৰদান ৰক্ষক-সেনাপতিয়ে দেশৰ কেতবিলাক দুখীয়া মানুহ এৰি গ’ল।

\p
\v 17 আৰু যিহোৱাৰ গৃহৰ পিতলৰ স্তম্ভ দুটা, আৰু যিহোৱাৰ গৃহৰ আধাৰবোৰ ও পিতলৰ সমুদ্ৰ-পাত্ৰটো কল্দীয়াবিলাকে ডোখৰ ডোখৰকৈ ভাঙি সেইবোৰৰ  আটাইবোৰ পিতল বাবিললৈ লৈ গ’ল।
\v 18 আৰু ছাই পেলোৱা পাত্ৰ, ছাই উলিওৱা হেতা, কটাৰী, তেজ পেলোৱা পাত্ৰ, পিয়লা আদি কৰি পৰিচৰ্য্যা কৰ্ম্ম কৰা পিতলৰ আটাই বস্তু সিহঁতে লৈ গ’ল।
\v 19 আৰু চৰিয়া, আঙঠা ধৰা, তেজপেলোৱা পাত্ৰ, ছাই পেলোৱা পাত্ৰ, দীপাধাৰ, পিয়লা, বাটি আদি কৰি সোণৰ পাত্ৰৰ সোণ, আৰু ৰূপৰ পাত্ৰ ৰূপ ৰক্ষক-সেনাপতিয়ে লৈ গ’ল।
\v 20 আৰু চলোমন ৰজাই যিহোৱাৰ গৃহৰ নিমিত্তে সেই যি দুটা স্তম্ভ, এটা সমুদ্ৰ পাত্ৰ, আৰু আধাৰবোৰৰ তলত থকা বাৰটা পিতলৰ বৃষ সজাইছিল, সেই সকলো বস্তুৰ পিতল অপৰিমিত আছিল।
\v 21 আৰু সেই স্তম্ভ দুটাৰ বিষয়ে হ’লে প্ৰথমটো ওখই ওঠৰ হাত; আৰু বাৰহতীয়া সূতাই তাক মেৰাব পাৰিছিল, আৰু তাৰ ডাঠ চাৰি আঙুল; সেয়ে ফোপোলা আছিল।
\v 22 আৰু তাৰ ওপৰত পিতলৰ এটা মাথলা আছিল, সেই মাথলা ওখই পাঁচ হাত; আৰু মাথলাত চাৰিওফালে জালি কটা আৰু ডালিম আছিল; সেই আটাইবোৰ পিতলৰ; দ্বিতীয় স্তম্ভটোও সেই প্ৰকাৰ, আৰু তাৰো ডালিম আছিল।
\v 23 চাৰিওফালে ছয়ান্নব্বৈইটা ডালিম আছিল, আৰু চাৰিওফালে জালি কটাৰ ওপৰত সৰ্ব্বমুঠ এশ ডালিম আছিল।

\p
\v 24 পাছে ৰক্ষক-সেনাপতিয়ে প্ৰধান পুৰোহিত চৰায়াক, আৰু দ্বিতীয় পুৰোহিত চফনীয়াক, আৰু তিনি জন দুৱৰীক ধৰিলে।
\v 25 আৰু নগৰৰ লোকবিলাকৰ মাজৰ, যুদ্ধাৰুবিলাকৰ ওপৰত নিযুক্ত এজন অধ্যক্ষক, নগৰত পোৱা ৰাজসভাসদ সকলৰ সাতজন মানুহক, দেশৰ প্ৰজাবিলাকৰ সৈন্যৰ নাম ভৰ্ত্তি কৰোঁতা প্ৰধান সেনাপতিৰ লিখক জনক, আৰু নগৰৰ মাজত পোৱা দেশৰ প্ৰজাবিলাকৰ ষাঠিজন মানুহক ধৰিলে।
\v 26 আৰু নবুজৰদান ৰক্ষক-সেনাপতিয়ে তেওঁবিলাকক ৰিব্লালৈ বাবিলৰ ৰজাৰ গুৰিলৈ লৈ গ’ল।
\v 27 পাছে বাবিলৰ ৰজাই হমাৎ দেশৰ ৰিব্লাত তেওঁবিলাকক আঘাত কৰাই বধ কৰিলে। এইদৰে যিহূদাক নিজ দেশৰ পৰা দেশান্তৰ কৰা হ’ল.

\p
\v 28 নবুখদৰেচৰে দেশান্তৰ কৰা লোকবিলাকৰ সংখ্যা এই; সপ্তম বছৰত তেওঁ তিনি হাজাৰ তেইশজন যিহূদী মানুহক দেশান্তৰ কৰি নিলে;
\v 29 নবুখদৰেচৰৰ ৰাজত্বৰ অষ্ঠাদশ বছৰত তেওঁ যিৰূচালেমৰ পৰা আঠশ বত্ৰিশ জনক দেশান্তৰ কৰি লৈ গ’ল; 
\v 30 নবুখদৰেচৰৰ ৰাজত্বৰ তেইশ বছৰৰ বছৰি নবুজৰদান ৰক্ষক-সেনাপতিয়ে যিহূদী বিলাকৰ মাজৰ পৰা সাতশ পঞ্চল্লিশ জনক দেশান্তৰ কৰি লৈ গ’ল; সৰ্ব্বমুঠ চাৰি হাজাৰ ছশ লোক লৈ গ’ল।

\p
\v 31 পাছে যিহূদাৰ ৰজা যিহোয়াখীনৰ বন্দী অৱস্থাৰ সাতত্ৰিশ বছৰৰ বছৰি, দ্বাদশ মাহৰ পঁচিশ দিনৰ দিনা বাবিলৰ ইবীল মৰোদক ৰজাই নিজৰ ৰাজত্বৰ প্ৰথম বছৰত যিহূদাৰ ৰজা যিহোয়াখীনৰ মুৰ দাঙি, তেওঁক বন্দীশালৰ পৰা মুক্ত কৰিলে;
\v 32 আৰু তেওঁক মৰমৰ কথা ক’লে, আৰু বাবিলত তেওঁৰ লগত থকা ৰজাবিলাকৰ আসনতকৈ তেওঁৰ আসন ওখত স্থাপন কৰিলে।
\v 33 আৰু তেওঁ নিজৰ বন্দীশালৰ কাপোৰ সলালে, আৰু তেওঁ জীয়াই থাকে মানে ৰজাৰ আগত সদায় ভোজন কৰিলে।
\v 34 আৰু তেওঁৰ খুৰাকৰ বিষয়ে হ’লে, তেওঁ জীয়াই থাকে মানে নমৰালৈকে বাবিলৰ ৰজাৰ আজ্ঞাৰে এক এক দিনৰ উপযুক্ত খাদ্য দ্ৰব্য প্ৰতি দিনে তেওঁক দিয়া হৈছিল।

