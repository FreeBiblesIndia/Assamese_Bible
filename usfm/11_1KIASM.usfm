\id 1KI
\ide UTF-8
\rem Copyright Information: Creative Commons Attribution-ShareAlike 4.0 License
\h ১ রাজাবলি
\toc1 ১ রাজাবলি
\toc2 ১ রাজাবলি
\mt1 1 Kings
\mt1 ১ রাজাবলি
\c 1
\s দায়ুদৰ আয়ুসৰ শেষ দিন। চলোমনক ৰাজপদত নিযুক্ত কৰা!
\p
\v 1 পাছে দায়ুদ ৰজা বুঢ়া আৰু অতিশয় বৃদ্ধ হ’লত, তেওঁৰ গাত অনেক কাপোৰ দিয়াতো তেওঁ উম নাপালে।
\v 2 এই হেতুকে তেওঁৰ দাসবিলাকে তেওঁক ক’লে, আমাৰ প্ৰভু মহাৰাজৰ নিমিত্তে এজনী যুৱতী কুমাৰী বিচাৰ কৰা যাওঁক; তাই মহাৰাজৰ আগত থাকি ৰজাৰ আলপৈচান ধৰিব, আৰু আমাৰ প্ৰভু মহাৰাজৰ গাত উম লগাবৰ নিমিত্তে আপোনাৰ বুকুত শয়ন কৰিব।
\v 3 পাছে লোকবিলাকে ইস্ৰায়েলৰ আটাই অঞ্চলত সুন্দৰী ছোৱালী বিচাৰ কৰি, চূনেমীয়া অবীচগক পাই ৰজাৰ ওচৰলৈ আনিলে।
\v 4 সেই ছোৱালী অতিশয় সুন্দৰী আছিল, আৰু তাই আলপৈচান ধৰি তোওঁৰ শুশ্ৰূষা কৰিলে; কিন্তু ৰজাই তাইৰ পৰিচয় নল’লে।
\p
\v 5 সেই কালত হগগীতৰ পুত্ৰ অদোনিয়াই ময়েই ৰজা হ’ম বুলি অহঙ্কাৰ কৰিলে; কৰিলে; আৰু নিজৰ নিমিত্তে ৰথ ও অশ্বাৰোহী সৈন্যবোৰ, আৰু নিজৰ আগে লৰ ধৰিব কাৰণে পঞ্চাশ জন মানুহ যুগুত কৰি ৰাখিলে।
\v 6 তেওঁৰ বাপেকে তেওঁক, তুমি কিয় এনে কৰিছা? এই বুলি কৈ তেওঁৰ মনত দুখ নাই। তেওঁ বৰ সুন্দৰ পুৰুষ, আৰু অৱচালোমৰ পাছত জন্মিছিল।
\v 7 তেওঁ চৰুয়াৰ পুত্ৰ যোৱাবৰ অবিয়াথৰ পুৰোহিতৰ লগত মন্ত্ৰণা কৰিলে; এই হেতুকে তেওঁবিলাকে অদোনিয়াৰ পক্ষ হৈ তেওঁৰ সহায় কৰিলে।
\v 8 কিন্তু চদোক পুৰোহিত, যিহোয়াদৰ পুত্ৰ বনায়া, নাথন ভাৱবাদী, চিমিয়ী, ৰেয়ী, আৰু দায়ুদৰ বীৰবিলাক অদোনিয়াৰ পক্ষ নহ’ল।
\v 9 পাছে অদোনিয়াই অয়িনৰোগেলৰ কাষত থকা জোহেলৎ শিলৰ ওচৰত মেৰ, ছাগ, ভতৰা, আৰু পুষ্ট পুষ্ট গৰু পোৱালিৰ বলিদান কৰিলে, আৰু নিজ ভাই সকলো ৰাজকোঁৱৰ বিলাকক আৰু ৰজাৰ দাস যিহূদাৰ আটাই লোকবিলাকক নিমন্ত্ৰণ কৰিলে।
\v 10 কিন্তু নাথন ভাৱবাদীক, বনায়ক, বীৰবিলাকক, আৰু নিজ ভায়েক চলোমনক নিমন্ত্ৰণ নকৰিলে।
\p
\v 11 তেতিয়া নাথনে চলোমনৰ মাক বৎচেবাক ক’লে, আমাৰ প্ৰভু দায়ুদে নজনাকৈ হগগীতৰ পুতেক অদোনিয়া যে ৰজা হল, ইয়াক জানো তুমি শুনা নাই ?
\v 12 এই হেতুকে আহাঁ, তুমি নিজ প্ৰাণ, আৰু তোমাৰ পুত্ৰ চলোমনৰ প্ৰাণ ৰাখিবৰ নিমিত্তে, মই এতিয়া তোমাক পৰামৰ্শ দিওঁ;
\v 13 ব’লা, দায়ুদ ৰজাৰ ওচৰলৈ গৈ তেওঁক কোৱাগৈ, যে, হেমোৰ প্ৰভু মহাৰাজ, আপুনি জানো শপত খাই আপোনাৰ দাসীক কোৱা নাই, যে, মোৰ পাছত তোমাৰ পুত্ৰ চলোমন অৱশ্যে ৰজা হ’ব, আৰু সিয়েই মোৰ সিংহাসনত বহিব ? তেন্তে অদোনিয়া ৰজা হ’ল কিয় ?
\v 14 আৰু চোৱা, সেই ঠাইত ৰজাৰ আগত তোমাৰ কখা শেষ নৌ হওঁতেই, মই তোমাৰ পাছত সোমাই গৈ তোমাৰ কথাত ভৰ দিম।
\p
\v 15 পাছে বৎচেবা ভিতৰ-কোঠালিলৈ ৰজাৰ ওচৰলৈ সোমাই গ’ল; সেই সময়ত ৰজা অতিশয় বৃদ্ধ হোৱাত চূনেমীয়া অবিচগে ৰজাৰ শুশ্ৰূষা কৰি আছিল।
\v 16 তেতিয়া বৎচেবাই মূৰ দোঁৱাই ৰজাৰ আগত প্ৰণিপাত কৰিলে। তাতে ৰজাই সুধিলে, তোমাক কি লাগে ?
\v 17 তাতে তেওঁ ক’লে, হে মোৰ প্ৰভু, মোৰ পাছত তোমাৰ পুত্ৰ চলোমন ৰজা হ’ব, আৰু মোৰ সিংহাসনৰ ওপৰত সিয়েই বহিব, এই বুলি আপুনি আপোনাৰ ঈশ্বৰ যিহোৱাৰ নামেৰে শপত খাই আপোনাৰ বেটিৰ আগত কৈছিল।
\v 18 কিন্তু এতিয়া, হে মোৰ প্ৰভু মহাৰাজ, চাওক, আপুনি নজনাকৈ অদোনিয়া ৰজা হ’ল,
\v 19 ভতৰা আৰু পুষ্ট পুষ্ট গৰু পোৱালি, আৰু মেৰ ও ছাগ অধিককৈ বলিদান কৰি সকলো ৰাজকোঁৱৰবিলাকক, অবিয়াথৰ পুৰোহিতক, আৰু প্ৰধান সেনাপতি যোৱাবক নিমন্ত্ৰণ কৰিলে; কিন্তু আপোনাৰ দাস চলোমনক নিমন্ত্ৰণ নকৰিলে।
\v 20 আৰু হে মোৰ প্ৰভু মহাৰাজ, আপোনাৰ পাছত মোৰ প্ৰভু মহাৰাজৰ সিংহাসনত কোন বহিব, তাক আপুনি তেওঁবিলাকক জনাব বুলি গোটেই ইস্ৰায়েলৰ দৃষ্টি আপোনাতেই আছে।
\v 21 আপুনি তাক নকৰিলে, মোৰ প্ৰভু মহাৰাজ ওপৰ-পিতৃবিলাকৰ লগত নিদ্ৰিত হ’লে, মই আৰু মোৰ পুত্ৰ চলোমন অপৰাধী বুলি গণিত হ’ম।
\p
\v 22 তেতিয়া চোৱা, ৰজাৰ লগত তেওঁ কথা হৈ থাকোঁতেই নাথন ভাববাদী আহিল।
\v 23 তাতে কোনোৱে ৰজাক ক’লে, চাওক নাথন ভাববাদী আহিছে। পাছে নাথনে ৰজাৰ আগলৈ গৈ আঁঠু পাৰি মাটিত মুখ লগাই ৰজাৰ আগত প্ৰণিপাত কৰিলে।
\v 24 হে মাৰ প্ৰভু মহাৰাজ, মোৰ পাছত অদোনিয়া ৰজা হ’ব, আৰু মোৰ সিংহাসনত সিয়েই বহিব, এনে বুলি আপুনি ক’লে নে কি ?
\v 25 কিয়নো তেওঁ আজি নামি গৈ, ভতৰা, পুষ্ট পুষ্ট গৰু পোৱালি, আৰু মেৰ ও ছাগ অধিককৈ বলিদান কৰি সকলো ৰাজকোঁৱৰবিলাকক, সেনাপতিবিলাকক আৰু অবিয়াথৰ পুৰোহিতক নিমন্ত্ৰণ কৰিলে; আৰু চাওক, তেওঁবিলাকে তেওঁৰ আগত ভোজন পান কৰিছে, আৰু কৈছে, অদোনিয়া ৰজা চিৰজীৱী হওক।
\v 26 কিন্তু আপোনাৰ দাস যি মই, মোক হ’লে আৰু চদোক পুৰোহিত, যিহোয়াদাৰ পুত্ৰ বনায়া, আৰু আপোনাৰ দাস চলোমনক তেওঁ নিমন্ত্ৰণ নকৰিলে।
\v 27 এই কাৰ্য্য মোৰ প্ৰভু মহাৰাজৰ আদেশত হ’ল নে কি ? মোৰ প্ৰভু মহাৰাজৰ পিছত আপোনাৰ সিংহাসনত কোন বহিব, তাক আপোনাৰ দাসবিলাকক জনোৱা নাই জানো ?
\v 28 তেতিয়া দায়ুদ ৰজাই উত্তৰ কৰি ক’লে, বৎচেবাক মোৰ ওচৰলৈ মাতি আনা। তাতে তেওঁ ৰজাৰ ওচৰলৈ আহি ৰজাৰ আগত থিয় হ’লত, ৰজাই শপত কৰি ক’লে,
\v 29 যি জনাই সকলো সঙ্কটৰ পৰা মোৰ প্ৰাণ মুক্ত কৰিলে, সেই জীৱন্ত যিহোৱাৰ শপত,
\v 30 মোৰ পাছত তোমাৰ পুত্ৰ চলোমন ৰজা হ’ব, আৰু সিয়েই মোৰ পদত মোৰ সিংহাসনত বহিব, এই বুলি তোমাৰ আগত ইস্ৰায়েলৰ ঈশ্বৰ যিহোৱাৰ নাম লৈ যি শপত কৰিছিলোঁ, আজিয়েই তাৰ দৰে কাৰ্য্য কৰিম।
\v 31 তেতিয়া বৎচেবাই আঁঠু পাৰি মাটিত মুৰ লগাই ৰজাৰ আগত প্ৰণিপাত কৰি ক’লে, মোৰ প্ৰভু দায়ূদ ৰজা চিৰজীৱী হওক।
\p
\v 32 পাছে দায়ূদ ৰজাই ক’লে, চাদোক পুৰোহিতক, নাথন ভাববাদীক, আৰু যিহোয়াদাৰ পুত্ৰ বনায়াক মোৰ ওচৰলৈ মাতি আনা; তেতিয়া তেওঁবিলাক ৰজাৰ ওচৰলৈ আহিল।
\v 33 তাতে ৰজাই তেওঁবিলাকক ক’লে, তোমালোকে নিজ প্ৰভু দাসবিলাকক লগত লৈ, মোৰ পুত্ৰ চলোমনক মোৰ নিজৰ খছৰত তুলি গীহোনলৈ যোৱা,
\v 34 সেই ঠাইতে চাদোক পুৰোহিত আৰু নাথন ভাৱবাদীয়ে ইস্ৰায়েলৰ ওপৰত তেওঁক ৰজা অভিষেক কৰক; আৰু তোমালোকো শিঙা বজাই ক’বা, চলোমন ৰজা চিৰজীৱী হওক।
\v 35 পাছে তোমালোকে তেওঁৰ পাছে পাছে উঠি আহিবা; তেওঁ আহি মোৰ সিংহাসনত বহিব; কিয়নো মোৰ সলনি তেওঁ ৰজা হ’ব, ইস্ৰায়েল আৰু যিহূদাৰ ওপৰত ওপৰত অধ্যক্ষ হ’বলৈ মই তেওঁকেই নিযুক্ত কৰিলোঁ।
\v 36 তেতিয়া যিহোয়াদাৰ পুত্ৰ বনায়াই উত্তৰ দি ৰজাক ক’লে, সেই দৰে হওক; মোৰ প্ৰভু মহাৰাজৰ ঈশ্বৰ যিহোৱায়ো সেই দৰে হওক বুলি কওক;
\v 37 যিহোৱা যেনেকৈ মোৰ প্ৰভূ মহাৰাজৰ লগত আছিল, তেনেকৈ চলোমনৰ লগতো থাকক, আৰু মোৰ প্ৰভূ দায়ূদ ৰজাৰ সিংহাসনতকৈ তেওঁৰ সিংহাসন মহৎ কৰক।
\p
\v 38 পাছে চাদোক পুৰোহিত, নাথন ভাববাদী, যিহোদয়াদাৰ পুত্ৰ বনায়া, আৰু কৰেথিয়া ও পেলেথীয়াবিলাকে নামি গৈ, দায়ূদ ৰজাৰ খছৰৰ ওপৰত চলোমনক তুলি, গীহোনলৈ লৈ গ’ল;
\v 39 পাছে চাদোক পুৰোহিতে তেলেৰে ভৰা শিংটি তম্বুৰ পৰা লৈ চলোমনক অভিষেক কৰিলে; পাছে শিঙা বজালত সকলো লোকে ক’লে, চলোমন ৰজা চিৰজীৱী হওক।
\v 40 তাৰ পাছত সকলো লোক তেওঁৰ পাছে পাছে উঠি আহিল, আৰূ লোকসমূহে এনেহে বাঁহী বজালে, আৰু মহা আনন্দ কৰিলে, যে, তাৰ শব্দত পৃথিবী ফাটিল।
\p
\v 41 তেতিয়া অদোনিয়া আৰু তেওঁৰ লগত নিমন্ত্ৰিত লোকবিলাকে ভোজন কৰি অঁতোৱা মাত্ৰে সেই শব্দ শুনিলে। আৰু যোৱাবে শিঙাৰ শব্দ শুনি ক’লে, নগৰত ইমান কোলাহল কিয় হৈছে ?
\v 42 তেওঁ এই কথা কওঁতেই, অবিয়াথৰ পুৰোহিতৰ পুত্ৰ যোনাথন আহি পালেহি; তাতে অদোনিয়াই তেওঁক ক’লে, সোমাই আহা; কিয়নো তুমি ভাল পুৰুষ, আৰু শুভবাৰ্তা আনিছা।
\v 43 তেতিয়া যোনাথনে অদোনিয়াক উত্তৰ দি ক’লে, সঁচাকৈ আমাৰ প্ৰভু দায়ূদ ৰজাই চলোমনক ৰাজ-পদত নিযুক্ত কৰিলে;
\v 44 আৰু ৰজাই চাদোক পুৰোহিতক, নাথন ভাববাদীক, যিহোয়াদাৰ পুত্ৰ বনায়াক, আৰু কৰেথীয়া ও পেলেথীয়াবিলাকক তেওঁৰ লগত পঠালে, আৰু তেওঁবিলাকে তেওঁক ৰজাৰ খচৰত তুলিলে;
\v 45 আৰু চাদোক পুৰোহিত ও নাথন ভাববাদীয়ে তেওঁক গীহোনত ৰজা অভিষেক কৰিলে; আৰু তেওঁবিলাকে তাৰ পৰা এনেহে আনন্দ কৰি কৰি উঠি আহিছে, যে তাৰে গোটেই নগৰ প্ৰতিধ্বনিত হৈ উঠিল। তোমালোকে যি শব্দ শুনিছিলা, সেয়ে সেই ধ্বনি।
\v 46 আৰু চলোমন ৰাজসিংহাসনত বহিল।
\v 47 তাত বাজে ৰজাৰ দাসবিলাকে আহি আমাৰ প্ৰভু দায়ূদ ৰজাক এই বুলি আশীৰ্ব্বাদ কৰিলে, আপোনাৰ ঈশ্বৰে আপোনাৰ নামতকৈয়ো চলোমনৰ নাম মহান কৰক, আৰু তেওঁ সিংহাসন আপোনাৰ সিংহাসনতকৈয়ো মহৎ কৰক; তাতে ৰজাই শয্যাত প্ৰণিপাত কৰিলে।
\v 48 আৰু ৰজায়ো এই কথা ক’লে, ইস্ৰায়েলৰ ঈশ্বৰ যিহোৱা ধন্য হওক; তেওঁ আজি মোৰ সিংহাসনৰ ওপৰত বহিবলৈ মোক এজন দিলে, আৰু মোৰ চকুৱে তাক দেখিবলৈ পালে।
\p
\v 49 তাতে অদোনিয়াৰ লগত আটাই নিমন্তিত লোকবিলাকে ভয় পাই প্ৰতিজন উঠি নিজ নিজ বাটে গুচি গ’ল।
\v 50 আৰু অদোনিয়াই চলোমনলৈ ভয় কৰি উঠি গৈ যজ্ঞ-বেদিৰ শিঙত ধৰিলেগৈ।
\v 51 পাছে চলোমনৰ আগত কোনোবাই এই কথা ক’লে, চাওক, অদোনিয়াই চলোমন ৰজালৈ ভয় কৰিছে; কিয়নো চাওক, তেওঁ ,যজ্ঞ-বেদিৰ শিঙত ধৰি কৈছে, চলোমন ৰজাই আপোনাৰ দাসক তৰোৱালেৰে বধ নকৰিবলৈ মোৰ আগত শপত কৰক।
\v 52 তাতে চলোমনে ক’লে, তেওঁ যদি নিজকে ভাল পুৰুষ দেখুৱায়, তেন্তে তাৰ এডালি চুলিও মাত নপৰিব; কিন্তু যদি তাৰ ভিতৰত দুষ্টতা পোৱা যায়, তেন্তে তাৰ প্ৰাণ যাব,
\v 53 এই বুলি চলোমন ৰজাই মানুহ পঠাই তেওঁক যজ্ঞ-বেদিৰ ওপৰৰ পৰা নমাই আনিলে। তাতে তেওঁ আহি চলোমন ৰজাৰ আগত প্ৰণিপাত কৰিলে, আৰু চলোমনে তেওঁক ক’লে, ঘৰলৈ যোৱা।
\c 2
\s দায়ুদৰ শেষ আজ্ঞা আৰু মৃ্ত্যু। চলোমনে নিজৰ ৰাজ্য দৃঢ় কৰা।
\p
\v 1 পাছে দায়ুদৰ মৰণৰ কাল ওচৰ চাপিলত, তেওঁ নিজ পুত্ৰ চলোমনক এই আদেশ দি ক’লে,
\v 2 সকলো মৰ্ত্ত্য যোৱা পথে মই যাওঁ; তুমি বলৱান হোৱা, আৰু নিজৰ পুৰুষালি দেখুৱা;
\v 3 আৰু তোমাৰ সন্তানবিলাকে যদি সিবিলাকৰ পথৰ বিষয়ে সাৱধান হৈ, সত্যভাৱে সকলো চিত্তেৰে আৰু সকলো প্ৰাণেৰে মোৰ আগত চলে, তেন্তে ইস্ৰায়েলৰ সিংহাসনত বহিবলৈ তোমাৰ সম্বন্ধীয়া লোক এজনৰো অভাৱ নহ’ব,
\v 4 মোৰ বিষয়ে যিহোৱাই কোৱা এই বাক্য যেন তেওঁ সিদ্ধ কৰিব, এই নিমিত্তে তুমি যি যি কাৰ্য্য কৰিবা, আৰু যি ফালে যাবলৈ মুখ কৰিবা, সেই সকলোতে শান্তিপ্ৰাপ্ত হ’বৰ অৰ্থে তুমি নিজ ঈশ্বৰ যিহোৱাৰ পালনীয় পালন কৰি তেওঁ পথত চলা আৰু মোচিৰ ব্যৱস্থা-পুস্তকত লিখা তেওঁৰ বিধি, আজ্ঞা, শাসন-প্ৰণালী, আৰু সাক্ষ্য অনুসাৰে কাৰ্য্য কৰা।
\v 5 আৰু চৰুয়াৰ পুত্ৰ যোৱাবে মোৰ বিৰুদ্ধে যি কৰিলে, অৰ্থাৎ নেৰৰ পুত্ৰ অবনেৰ, আৰু যেথৰৰ পুত্ৰ অমাচা, ইস্ৰায়েলৰ এই দুজন সেনাপতিলৈ যি কৰিলে, তাক তুমি জানি আছা; তেওঁ তেওঁবিলাকক বধ কৰি যুদ্ধৰ সময়ৰ নিচিনাকৈ শান্তিৰ সময়ত ৰক্তপাত কৰিলে, আৰু সেই ৰক্ত তাৰ কটিবন্ধনত আৰু তাৰ ভৰিৰ জোতাত লগালে।
\v 6 এতেকে তুমি নিজ জ্ঞান অনুসাৰে তালৈ ব্যৱহাৰ কৰিবা, আৰু তাৰ পকা চুলি শান্তিৰে চিয়োললৈ নামিব নিদিবা।
\v 7 কিন্ত গিলিয়দীয়া বৰ্জিল্লয়ৰ পুতেক বিলাকক দয়া ব্যবহাৰ কৰিবা, আৰু তোমাৰ মেজত বহোঁতাবিলাকৰ মাজত তেওঁবিলাককো ঠাই দিবা; কিয়নো, তোমাৰ ককাই অবচালোমৰ ভয়ত মই পলোৱা কালত তেওঁবিলাকে সেইদৰে ব্যৱহাৰ কৰি মোৰ ওচৰলৈ আহিছিল।
\v 8 আৰু চোৱা, বহূৰীমত থকা বিন্যামীনীয়া গেৰাৰ পুতেক চিমিয়ী তোমাৰ লগত আছে; মই মহনয়িমলৈ যোৱা দিনা তেওঁ মোক অতিশয়ৰূপে শাও দিছিল; কিন্তু পাছত তেওঁ মোৰ লগত সাক্ষাৎ কৰিবলৈ যৰ্দ্দনলৈ আহিছিল; তাতে মই যিহোৱাৰ নামেৰে শপত কৰি তেওঁক কলোঁ, মই তোমাক তৰোৱালেৰে বধ নকৰো।
\v 9 এই হেতুকে তুমি এতিয়া তেওঁক নিৰ্দ্দোষী যেন নাভাবিবা, কাৰণ তুমি জ্ঞানৱান পুৰুষ; আৰু তেওঁলৈ কি কৰা উচিত, তাক তুমি জানি, তেওঁৰ পকা চুলি তেজেৰে সৈতে চিয়োললৈ নমাই দিবা।
\p
\v 10 পাছে দায়ুদ নিজৰ ওপৰ-পিতৃবিলাকৰ লগত নিদ্ৰিত হ’লত, দায়ুদৰ নগৰত তেওঁ মৈদাম দিয়া হ’ল।
\v 11 দায়ুদে ইস্ৰায়েলৰ ওপৰত চল্লিশ বছৰ ৰাজত্ব কৰিলে; তেওঁ সাত বছৰ হিব্ৰোণত, আৰু তেত্ৰিশ বছৰ যিৰূচালেমত ৰাজত্ব কৰিলে।
\v 12 পাছে চলোমন নিজ পিতৃ দায়ুদৰ সিংহাসনত বহিলত, তেওঁ ৰাজ্য অতিশয় দৃঢ় হ’ল।
\p
\v 13 সেই সময়ত হগগীতৰ পুত্ৰ অদোনিয়া চলোমনৰ মাক বৎচেবাৰ ওচৰলৈ গ’ল। তাতে তেওঁ সুধিলে, ভালৰ অৰ্থে আহিছা নে ? তেওঁ উত্তৰ কৰি ক’লে, ভালৰ অৰ্থে।
\v 14 তেওঁ আৰু ক’লে, তোমাৰ আগত কিছু কথা ক’ব লগা আছে।
\v 15 তাতে তেওঁ ক’লে, কোৱা। পাছে তেওঁ ক’লে, তুমি জানা, ৰাজ্য মোৰহে আছিল, আৰু মই হে ৰজা হ’ম বুলি গোটেই ইস্ৰায়েলে মোৰ মুখলৈ চাই আছিল; তথাপি ৰাজ্য সলনি হৈ মোৰ ভাইৰ হ’ল; কিয়নো যিহোৱাৰ দ্বাৰাইহে তেওঁ হ’ল।
\v 16 এই হেতুকে এতিয়া মই তোমাৰ আগত এটি নিবেদন কৰোঁ, তাক তুমি নুই নকৰিবা। তাতে তেওঁ ক’লে, কোৱা।
\v 17 তেতিয়া অদোনিয়াই ক’লে, অনুগ্ৰহ কৰি চলোমন ৰজাক কোৱা, যেন তেওঁ চুনেমীয়া অবীচগক মোৰ লগত বিবাহ দিয়ে; কিয়নো তেওঁ তোমাক নুই নকৰিব।
\v 18 তেতিয়া বৎচেবাই ক’লে, বাৰু, মই তোমাৰ নিমিত্তে ৰজাক ক’ম।
\p
\v 19 এই বুলি বৎচেবাই অদোনিয়াৰ নিমিত্তে ক’বলৈ চলোমন ৰজাৰ ওচৰলৈ গ’ল। তাতে ৰজাই তেওঁক আগবঢ়াই নিবলৈ উঠি আহি তেওঁ আগত প্ৰণিপাত কৰিলে; পাছে নিজৰ সিংহাসনত বহিল, আৰু ৰাজমাওৰ কাৰণে আসন যুগুত কৰালত, তেওঁ ৰজাৰ সোঁফালে বহিল।
\v 20 আৰু তেওঁ ক’লে, মই তোমাৰ আগত এটি সৰু বিষয় নিবেদন কৰোঁ, তাক তুমি নুই নকৰিবা। তাতে ৰজাই ক’লে, হে মাতৃ, খোজক; কিয়নো মই আপোনাক নুই নকৰোঁ।
\v 21 পাছে বৎচেবাই ক’লে, তোমাৰ ককাই অদোনিয়া লগত চূনেমীয়া অবীচগক বিয়া দিয়া হওক।
\v 22 তাতে চলোমন ৰজাই উত্তৰ কৰি নিজৰ মাকক ক’লে, আপুনি অদোনিয়াৰ নিমিত্তে চূনেমীয়া অবীচগক কিয় খুজিছে ? তেওঁৰ নিমিত্তে ৰাজ্যখনকে খোজকচোন; কিয়নো তেওঁ মোৰ বৰ ককাই; এনে কি, অবিয়াথৰ পুৰোহিতৰ, আৰু চৰুয়াৰ পুতেক যোৱাবৰ নিমিত্তে ও খোজক।
\v 23 পাছে চলোমন ৰজাই যিহোৱাৰ নামেৰে শপত কৰি ক’লে, অদোনিয়াই যদি নিজৰ প্ৰাণ হানি হোৱাকৈ এই কথা কোৱা নাই, তেন্তে ঈশ্বৰে মোক অমুক আৰু তাতকৈ অধিক দণ্ড দিয়ক।
\v 24 এই হেতুকে এতিয়া যি জনাই নিজৰ প্ৰতিজ্ঞা অনুসাৰে, মোক সুস্থিৰ কৰি মোৰ পিতৃ দায়ুদৰ সিংহাসনত মোক বহুৱালে, আৰু মোৰ বংশ স্থাপন কৰিলে, সেই যিহোৱাৰ জীৱনৰ শপত, আজি নিশ্চয়ে অদোনিয়াৰ প্ৰাণ-দণ্ড হ’ব।
\v 25 তেতিয়া চলোমন ৰজাই যিহোয়াদাৰ পুত্ৰ বনায়াক পঠালত, তেওঁ আক্ৰমণ কৰি তেওঁক বধ কৰিলে।
\p
\v 26 পাছে ৰজাই অবিয়াথৰ পুৰোহিতক ক’লে, তুমি অনাথোতলৈ নিজ আধিপত্য ভুমিলৈ যোৱা, কিয়নো তুমিও মৃত্যুৰ যোগ্য; তথাপি মই এই সময়ত তোমাৰ প্ৰাণ দণ্ড নকৰোঁ, কাৰণ তুমি মোৰ পিতৃ দায়ুদৰ আগত প্ৰভু যিহোৱাৰ চন্দুক বৈ নিছিলা, আৰু মোৰ পিতৃৰ সকলো দুখ-ভোগত তুমিও দুখ-ভোগ কৰিছিলা।
\v 27 এই দৰে, চীলোত এলীৰ বংশৰ অহিতে যিহোৱাই কোৱা বাক্য যেন সিদ্ধ হয়, এই নিমিত্তে চলোমনে অবিয়াথৰ পুৰোহিতক যিহোৱাৰ পুৰোহিত-পদৰ পৰা দুৰ কৰি দিলে।
\p
\v 28 পাছে সেই ঘটনাৰ বাতৰি যোৱাবলৈ আহিলত, তেওঁ যিহোৱাৰ তম্বুৰ ভিতৰলৈ পলাই গৈ যজ্ঞ-বেদিৰ শিঙত ধৰি থাকিল; কিয়নো, যোৱাব যদিও অবচালোমৰ ফলীয়া নাছিল, তথাপি অদোনিয়াৰ ফলীয়া হৈছিল।
\v 29 পাছে যোৱাব যিহোৱাৰ তম্বুৰ ভিতৰলৈ পলাই গ’ল, আৰু চোৱা, তেওঁ যজ্ঞ-বেদিৰ কাষত আছে, এই বুলি কোনোবাই চলোমন ৰজাক ক’লত তেওঁ যিহোয়াদাৰ পুত্ৰ বনায়াক পঠাই ক’লে, যোৱা তেওঁক আক্ৰমণ কৰা।
\v 30 তেতিয়া বনায়াই যিহোৱাৰ তম্বুলৈ গৈ তেওঁক ক’লে, ৰজাই কৈছে, তুমি বাহিৰলৈ আহাঁ; তাতে তেওঁ ক’লে, নহয়, মই এই ঠাইতে মৰিম। তেতিয়াই ৰজাক বাতৰি দি ক’লে, যোৱাবে এনে তেনে কথা ক’লে, আৰু মোক এনে তেনে উত্তৰ দিলে।
\v 31 তাতে ৰজাই ক’লে, তুমি তেওঁৰ কথাৰ দৰেই কাৰ্য্য কৰা, তেওঁক আক্ৰমণ কৰা, পাছত তেওঁক মৈদাম দিবা; তাক কৰিলে, যোৱাবে যি নিৰ্দ্দোষীৰ ৰক্তপাত কৰিছিল, সেই ৰক্তপাতৰ দোষ তুমি মোৰ পৰা আৰু মোৰ পিতৃ-বংশৰ পৰা দূৰ কৰিবা।
\v 32 আৰু যিহোৱাই তাৰ ৰক্তপাতৰ দোষ তাৰেই মুৰত থব; কিয়নো, তেওঁ মোৰ পিতৃ দায়ূদে নজনাকৈ, আপোনাতকৈ ধাৰ্মিক আৰু উত্তম দুজন মানুহক, অৰ্থাৎ ইস্ৰায়েলৰ প্ৰধান সেনাপতি নেৰৰ পুত্ৰ অৱনেৰক আৰু যিহূদাৰ প্ৰধান সেনাপতি যেথৰ পুত্ৰ অমাচাক আক্ৰমণ কৰি তৰোৱালৰ দ্বাৰাই বধ কৰিছিল।
\v 33 তেওঁবিলাকৰ ৰক্তপাতৰ দোষ যোৱাবৰ মূৰত আৰু তেওঁৰ বংশৰ মূৰত চিৰকাললৈকে থাকিব; কিন্তু দায়ূদলৈ, তেওঁৰ সন্তানবিলাকলৈ, তেওঁৰ বংশলৈ, আৰু তেওঁৰ সিংহাসনলৈ যিহোৱাৰ পৰা সৰ্ব্বদায় শান্তি হ’ব।
\v 34 তেতিয়া যিহোয়াদাৰ পুত্ৰ বনায়াই উঠি গৈ তেওঁক আক্ৰমণ কৰি বধ কৰিলে; পাছত অৰণ্যত তেওঁৰ নিজৰ ঘৰত তেওঁক মৈদাম দিয়া হ’ল।
\v 35 পাছে ৰজাই তেওঁৰ পদত যিহোয়াদাৰ পুত্ৰ বনায়াক প্ৰধান সেনাপতি পাতিলে, আৰু ৰজাই অবিয়াথৰ পদত চাদোকক পুৰোহিত নিযুক্ত কৰিলে।
\p
\v 36 তাৰ পাছত ৰজাই মানুহ পঠাই চিমিয়ীক মতাই আনি ক’লে, তুমি যিৰূচালেমত নিজৰ নিমিত্তে এটা ঘৰ সাজি ইয়াত বাস কৰাহি, আৰু ইয়াৰ পৰা কোনো ফালে নাযাবা।
\v 37 কিয়নো, তুমি যিদিনা বাহিৰ হৈ কিদ্ৰোণ জুৰি পাৰ হ’বা, সেই দিনা অৱশ্যে তোমাৰ প্ৰাণ যাব, ইয়াকে জানিবা; তোমাৰ ৰক্তপাতৰ দোষ তোমাৰেই মূৰত থাকিব।
\v 38 তাতে চিমিয়ীয়ে ৰজাক ক’লে, এই কথা উত্তম; মোৰ প্ৰভু মহাৰাজে যেনেকৈ ক’লে, আপোনাৰ এই দাসে এই দৰেই কৰিব। পাছে চিমিয়ীয়ে অনেক কাললৈকে যিৰূচালেমত বাস কৰিলে।
\p
\v 39 কিন্তু তিনি বছৰৰ মূৰত চিমিয়ীৰ দুটা বন্দী পলাই মাখাৰ পুত্ৰ আখীচ নামেৰে গাতৰ ৰজাৰ ওচৰলৈ গ’ল। তাতে চোৱা, তোমাৰ বন্দীহঁত গাতত আছে, এই বুলি কোনোবাই চিমিয়ীক ক’লে,
\v 40 তেতিয়া চিমিয়ীয়ে উঠি গাধ সজাই তেওঁৰ বন্দীবোৰ বিচাৰি গাতলৈ আখীচৰ ওচৰলৈ গৈ, গাতৰ পৰা তেওঁৰ বন্দীবোৰক আনিলে।
\v 41 পাছে, চিমিয়ী যিৰূচালেমৰ পৰা গাতলৈ গৈ এতিয়া ঘূৰি আহিল এই বুলি কোনোবাই চলোমনক জনালে।
\v 42 তাতে ৰজাই মানুহ পঠাই চিমিয়ীক মতাই নি তেওঁক ক’লে, যি দিনা তুমি বাহিৰ ওলাই কোনো ফালে যাবা, সেই দিনা অৱশ্যে তোমাৰ প্ৰাণ যাব, ইয়াকে জানিবা, এই বুলি জানো যিহোৱাৰ নামেৰে তেওঁক শপত দিয়া নাই ? আৰু দৃঢ়ৰূপে জানো তোমাক কোৱা নাই ? তাতে তুমি কৈছিলা, মই যি শুনিলোঁ, সেয়ে উত্তম।
\v 43 তেন্তে যিহোৱাৰ নামেৰে দিয়া শপত আৰু মই তোমাক দিয়া আজ্ঞা তুমি কিয় পালন কৰা নাই ?
\v 44 ৰজাই চিমিয়ীক আৰু ক’লে, মোৰ পিতৃ দায়ূদলৈ কৰা তোমাৰ যি দুষ্টতাৰ বিষয়ে তোমাৰ মনে সাক্ষ্য দিয়ে তাক তুমি জানি আছা; এতেকে এতিয়া যিহোৱাই তোমাৰ দুষ্টতাৰ ফল তোমাৰ নিজ মূৰতে দিব।
\v 45 কিন্তু চলোমন ৰজাই আশীৰ্বাদ পাব, আৰু যিহোৱাৰ সন্মুখত দায়ূদৰ সিংহাসন চিৰকাললৈকে থাকিব।
\v 46 পাছে ৰজাই যিহোয়াদাৰ পুত্ৰ বনায়াক আজ্ঞা কৰিলত, তেওঁ ওলাই গৈ তেওঁক আক্ৰমণ কৰি বধ কৰিলে। এইদৰে চলোমনৰ হাতত ৰাজ্য দৃঢ় হ’ল।
\c 3
\s চলোমনৰ বিবাহ। গিবিয়োনত ঈশ্বৰে তেওঁক দৰ্শন দিয়া। তেওঁ এক বিচাৰ নিস্পত্তি কৰা।
\p
\v 1 পাছে চলোমনে মিচৰৰ ফৰৌণ ৰজাৰ লগত মিতিৰ কৰি, ফৰৌণৰ জীয়েকক বিয়া কৰি আনি, নিজ গৃহ, যিহোৱাৰ গৃহ, আৰু যিৰূচালেমৰ চাৰিওফালৰ গড় নিৰ্ম্মাণ কৰা নোহোৱালৈকে, তেওঁক দায়ুদৰ নগৰত ৰাখিলে।
\v 2 কেৱল লোকবিলাকে নানা ওখ ঠাইত বলিদান কৰিছিল, কাৰণ সেই কাললৈকে যিহোৱাৰ নামৰ উদ্দেশ্যে কোনো গৃহ নিৰ্ম্মাণ কৰা নাছিল।
\v 3 চলোমনে তেওঁৰ পিতৃ দায়ুদৰ বিধি অনুসাৰে আচৰণ কৰি যিহোৱাক প্ৰেম কৰিছিল; কেৱল ওখ ঠাইত তেওঁ বলিদান কৰিছিল আৰু ধূপ জ্বলাইছিল।
\p
\v 4 পাছে ৰজাই বলিদান কৰিবৰ অৰ্থে গিবিয়োনলৈ গ’ল, কিয়নো সেয়ে আটাইতকৈ প্ৰধান ওখ ঠাই আছিল; আৰু চলোমনে তাত থকা যজ্ঞ-বেদিৰ ওপৰত এক হাজাৰ হোম-বলি দিলে।
\v 5 গিবিয়োনতে যিহোৱাই ৰাতি সপোনত চলোমনক দৰ্শন দিলে; আৰু ঈশ্বৰে ক’লে, মই তোমাক কি বৰ দিম, তাক খোজা।
\v 6 তাতে চলোমনে ক’লে, তোমাৰ দাস মোৰ পিতৃ দায়ূদে সত্যতাৰে, ধাৰ্ম্মিকতাৰে, আৰু সৰল চিত্তেৰে যি আচৰণ কৰিলে, তুমি তেওঁক তাৰ দৰেই অতিশয় দয়া কৰিলা, বিশেষকৈ তেওঁক এই মহা-অনুগ্ৰহ কৰিলা, যে, আজিৰ দৰে তেওঁৰ সিংহাসনত বহিবলৈ তেওঁক এজন পুত্ৰ দিলা।
\v 7 এতিয়া হে মোৰ ঈশ্বৰ যিহোৱা, তুমি মোৰ পিতৃ দায়ূদৰ পদত তোমাৰ এই দাসক ৰজা পাতিলা; কিন্তু মই সৰু ল’ৰা মাথোন, বাহিৰলৈ ওলাবলৈ আৰু ভিতৰলৈ সোমাবলৈকো নাজনো।
\v 8 আৰু তোমাৰ এই দাস তোমাৰ মনোনীত প্ৰজাবিলাকৰ মাজত আছে; তেওঁবিলাক বাহুল্যৰ কাৰণে গণিব নোৱাৰা অসংখ্য মহাজাতি।
\v 9 এতেকে তোমাৰ প্ৰজাবিলাকৰ বিচাৰ কৰিবৰ অৰ্থে, ভাল বেয়া বুজিবলৈ তোমাৰ দাসক জ্ঞানযুক্ত মন দিয়া; কিয়নো যাৰ ভাৰ ববলৈ গধুৰ, তোমাৰ এনে জাতিৰ বিচাৰ কৰা কাৰ সাধ্য ?
\p
\v 10 চলোমনে এনে বৰ খোজাত, প্ৰভুৱে তেওঁৰ প্ৰাৰ্থনাত সন্তোষ পালে।
\v 11 আৰু ঈশ্বৰে তেওঁৰ ক’লে, তুমি এনে বৰ খুজিলা, তোমাৰ নিমিত্তে দীঘল আয়ুস নুখুজিলা, তোমাৰ নিমিত্তে ঐশ্বৰ্য্য নুখুজিলা, আৰু তোমাৰ শত্ৰুৰ প্ৰাণ নুখুজিলা, কিন্তু গোচৰ শুনিবলৈ তোমাৰ নিমিত্তে জ্ঞান খুজিলা;
\v 12 এই কাৰণে চোৱা, মই তোমাৰ বাক্যৰ দৰেই কৰিলো। চোৱা, তোমাক মই এনে জ্ঞান আৰু বুদ্ধি থকা মন দিলোঁ, যে, তোমাৰ আগেয়ে তোমাৰ তুল্য কোনো হোৱা নাই, তোমাৰ পাছতো উৎপন্ন নহ’ব।
\v 13 তাৰ বাহিৰে তুমি যি খোজা নাই, এনে ঐশ্বৰ্য্য আৰু মৰ্য্যদা তোমাক দিলোঁ, যে, তোমাৰ সমস্ত জীৱন কালত ৰজাবিলাকৰ মাজত কোনো তোমাৰ তুল্য নহ’ব।
\v 14 আৰু তোমাৰ পিতৃ দায়ূদে চলাৰ দৰে যদি তুমি মোৰ পথত চলি মোৰ বিধি আৰু আজ্ঞাবোৰ পালন কৰা, তেন্তে মই তোমাৰ আয়ুস দীঘল কৰিম।
\v 15 পাছে চলোমনে সাৰ পাই দেখিলে, যে, সেয়ে সপোনহে। পাছে তেওঁ যিৰূচালেমলৈ আহি যিহোৱাৰ নিয়ম-চন্দুকৰ সন্মুখত থিয় হৈ হোম-বলি আৰু মঙ্গলাৰ্থক বলি উৎসৰ্গ কৰিলে, আৰু নিজ সকলো দাসবিলাকৰ নিমিত্তে এটা ভোজ পাতিলে।
\p
\v 16 সেই সময়ত দুজনী বেশ্যা তিৰোতা ৰজাৰ ওচৰলৈ আহি তেওঁৰ আগত থিয় হ’ল।
\v 17 আৰু প্ৰথম জনীয়ে ক’লে, হে মোৰ প্ৰভু, নিবেদন এই, মই আৰু এই জনী তিৰোতা দুয়ো একে ঘৰতে থাকোঁ, আৰু মই এয়ে সৈতে ঘৰত থকা কালত এটি ল’ৰা প্ৰসৱ কৰিলোঁ।
\v 18 আৰু মই প্ৰসৱ কৰা তৃতীয় দিনা এই জনী তিৰোতায়ো এটি ল’ৰা প্ৰসৱ কৰিলে; তেতিয়া আমি একে লগে আছিলোঁ ঘৰত আমাৰ লগত আন কোনো মানুহ নাছিল, ঘৰত অকল আমি দুজনী আছিলো।
\v 19 পাছে ৰাতি এইৰ ল’ৰাটি মৰিল, কাৰণ এই তাৰ ওপৰত শুলে।
\v 20 তাতে এই মাজনিশা উঠি, আপোনাৰ এই বেটী টোপনিত থাকোঁতে, মোৰ ল’ৰাটি মোৰ কাষৰ পৰা নি নিজৰ বুকুত শুৱালে, আৰু নিজৰ মৰা ল’ৰাটি আনি মোৰ বুকুত শুৱাই থলে।
\v 21 পাছে ৰাতিপুৱা পৰত মই মোৰ ল’ৰাটিক পিয়াহ দিবলৈ উঠি দেখিলোঁ, সি মৰা; কিন্তু ৰাতিপুৱা মই ভালকৈ চাই দেখিলোঁ যে, সি মই জন্মোৱা ল’ৰা নহয়।
\v 22 দ্বিতীয় জনী তিৰোতাই ক’লে, নহয়, জীয়া ল’ৰাটি মোৰ, মৰা ল’ৰাটি তোৰ; তাতে প্ৰথম জনীয়ে ক’লে, নহয় নহয়, মৰাটো তোৰ, জীয়াটো মোৰ। এই দৰে সিহঁত দুয়োজনীয়ে ৰজাৰ আগত নিবেদন কৰিলে।
\p
\v 23 তেতিয়াই ৰজাই ক’লে, এইজনীয়ে কৈছে, জীয়া ল’ৰাটি মোৰ, মৰা ল’ৰাটি তোৰ; আৰু আন জনীয়ে কৈছে, নহয় নহয়, মৰা ল’ৰাটি তোৰ, জীয়া ল’ৰাটি মোৰ।
\v 24 পাছে ৰজাই আজ্ঞা কৰিলে, মোলৈ এখন তৰোৱাল আন। তাতে ৰজাৰ আগলৈ এখন তৰোৱাল আনা হ’ল।
\v 25 তেতিয়া ৰজাই ক’লে, এই জীয়া লৰাটি দুডোখৰ কৰি, এজনীক এফাল, আন জনীক এফাল দে।
\v 26 তেতিয়া জীয়া লৰাটি যি জনী তিৰোতাৰ আছিল, মৰমত সেই তিৰোতাৰ পেট পোৰাত, তাই ৰজাক নিবেদন কৰি ক’লে, হে মোৰ প্ৰভু, বিনয় কৰোঁ, জীয়া ল’ৰাটি এইকে দিয়ক, ল’ৰাটি কোনোমতেই বধ নকৰিব; কিন্তু আন জনীয়ে ক’লে, সি মোৰো নহওক তোৰো নহওক, তোমালোকে দুডোখৰ কৰা।
\v 27 তেতিয়া ৰজাই উত্তৰ দি ক’লে, এই জনীকে জীয়া ল’ৰাটো দে, কোনো মতে বধ নকৰিবি; এই জনীয়েই তাৰ মাক।
\v 28 ৰজাই এই যি বিচাৰ নিস্পত্তি কৰিলে, ইয়াকে শুনি গোটেই ইস্ৰায়েলে ৰজালৈ ভয় কৰিলে; কিয়নো তেওঁবিলাকে দেখিলে, যে, বিচাৰ কৰিবৰ আৰ্থে তেওঁৰ ভিতৰত ঈশ্বৰে দিয়া জ্ঞান আছে।
\c 4
\s চলোমনৰ বিষয়াবিলাক। তেওঁৰ পৰাক্ৰম আৰু জ্ঞান।
\p
\v 1 চলোমন গোটেই ইস্ৰায়েলৰ ওপৰত ৰজা হ’ল।
\v 2 তেওঁৰ পাত্ৰমন্ত্ৰীবিলাকৰ নাম এই; চাদোকৰ পুত্ৰ অজৰিয়া পুৰোহিত আছিল;
\v 3 চীচাৰ পুত্ৰ ইলীহোৰফ আৰু অহিয়া ৰাজ-লিখক আছিল; অহীলুদৰ পুত্ৰ যিহোচাফট ইতিহাস-লিখক আছিল;
\v 4 যিহোয়াদাৰ পুত্ৰ বনায়া প্ৰধান সেনাপতি আৰু চাদোক ও ইবিয়াথৰ পুৰোহিত আছিল;
\v 5 আৰু নাথনৰ পুত্ৰ অজৰীয়া বিষয়াবিলাকৰ ওপৰত অধ্যক্ষ আছিল, নাথনৰ পুত্ৰ জাবুদ সভাসদ আৰু ৰজাৰ সুহৃদ বন্ধু আছিল;
\v 6 আৰু অহীচাৰ ৰাজঘৰগিৰি, আৰু অব্দাৰ পুত্ৰ আদোনীৰাম বন্দী কাম কৰাবিলাকৰ ওপৰত অধ্যক্ষ আছিল।
\p
\v 7 আৰু গোটেই ইস্ৰায়েলৰ ওপৰত চলোমনে নিযুক্ত কৰা বাৰ জন বিষয়া আছিল; তেওঁবিলাকে ৰজাৰ আৰু ৰাজগৃহৰ নিমিত্তে খোৱা বস্তু যোগায়; বছৰৰ ভিতৰত এমাহ এমাহৰ সমল যোগোৱাৰ প্ৰতিজনৰ ভাৰ আছিল।
\v 8 তেওঁবিলাকৰ নাম এই; ইফ্ৰয়িম পৰ্ব্বতত বিন-হূৰ;
\v 9 মাকচত, চালবীমত, বৈৎ-চেমচত, এলোন-বৈৎ-হাননত বিন-দেকৰ আছিল;
\v 10 আৰু অৰুব্বোতত বিন-হেচদ, তেওঁৰ অধীনত চোকো আৰু হেফৰ প্ৰদেশ আছিল;
\v 11 গোটেই দোৰ উপ-পৰ্ব্বতত অবীনাদব আছিল, তেওঁ চলোমনৰ জীয়েক টাফতক বিয়া কৰিলে;
\v 12 আৰু তানক, মগিদ্দো, আৰু চৰ্তনৰ ওচৰত যিজ্ৰিয়েলৰ তলত থকা গোটেই বৈৎচান অৰ্থাৎ বৈৎচানৰ পৰা আবেল-মহোলা আৰু যকমিয়ামৰ সিফাললৈকে, অহীলূদৰ পুত্ৰ বানাৰ অধিকাৰ আছিল;
\v 13 ৰামোৎ-গিলিয়দত বিন-গেবৰ, তেওঁৰ অধিনে গিলিয়দত থকা মনচিৰ পুত্ৰ যায়ীৰৰ আটাই গাওঁ, আৰু বাচানত থকা অৰ্গোব অঞ্চল অৰ্থাৎ গড়েৰে বেষ্টিত আৰু পিতলৰ ডাং থকা ষাঠিখন ডাঙৰ নগৰ আছিল;
\v 14 মহনয়িমত ইদ্দোৰ পুত্ৰ অহীনাদব;
\v 15 নপ্তালীত অহীমাচ, তেৱো চলোমনৰ জীয়েক বাচমতক বিয়া কৰিলে;
\v 16 আচেৰত আৰু বালোতত হূচয়ৰ পুত্ৰ বানা;
\v 17 ইচাখৰত পাৰূহৰ পুত্ৰ যিহোচাফট;
\v 18 বিন্যামীনত এলাৰ পুত্ৰ চিমিয়ী;
\v 19 আৰু গিলিয়দ দেশত, অৰ্থাৎ ইমোৰীয়াবিলাকৰ চীহোন ৰজাৰ দেশত উৰীৰ পুত্ৰ গেবৰ, সেই দেশত কেৱল তেৱেই বিষয়া আছিল।
\p
\v 20 তেতিয়া যিহূদা আৰু ইস্ৰায়েল সমুদ্ৰৰ তীৰত থকা বালিৰ নিচিনা অসংখ্য আছিল, আৰু তেওঁবিলাকে ভোজন-পান আৰু ৰং ধেমালি কৰিছিল।
\v 21 আৰু ফৰাৎ নদীৰে পৰা পলেষ্টীয়াবিাকৰ দেশলৈ আৰু মিচৰ দেশৰ সীমালৈকে, সকলো ৰাজ্যৰ ওচৰত চলোমনে ৰাজত্ব কৰিছিল; চলোমনৰ গোটেই ৰাজত্বৰ কালত সিহঁতে তেওঁলৈ উপহাৰ আনিছিল, আৰু তেওঁৰ তলতীয়া হৈ থাকিল।
\v 22 চলোমনৰ প্ৰতিদিন আহাৰীয়া দ্ৰব্য ত্ৰিশ কোৰ উত্তম মিহি আটাগুড়ি, ত্ৰিশ কোৰ সাধাৰণ আটাগুড়ি,
\v 23 দহোটা পুষ্ট গৰু, চৰণীয়া ঠাইৰ পৰা অনা বিশটা আন গৰু আৰু এশ মেৰ; ইয়াৰ বাহিৰে হৰিণা, কৃষ্ণ-সাৰ, যহমূৰ পশু, আৰু পুষ্ট পক্ষা।
\v 24 কিয়নো তেওঁ টিপচহৰ পৰা ঘচালৈকে ফৰাৎ নদীৰ ইপাৰে থকা সমূদায় দেশৰ, নদীৰ ইপাৰে থকা সকলো ৰজাৰ ওপৰত ৰাজত্ব কৰিলে। আৰু তেওঁৰ চাৰিওফালৰ অঞ্চলত শান্তি আছিল;
\v 25 চলোমনৰ গোটেই ৰাজত্বৰ কালত, দানৰে পৰা বেৰ-চেবালৈকে, যিহূদা আৰু ইস্ৰায়েলৰ প্ৰতিজনে নিজ নিজ দ্ৰাক্ষালতাৰ, আৰু নিজ নিজ ডিমৰু গছৰ তলত নিৰ্ভয়ে বাস কৰিছিল।
\v 26 চলোমনৰ ৰথৰ ঘোঁৰাৰ নিমিত্তে চল্লিশ হাজাৰ ঘোঁৰাশাল, আৰু বাৰ হাজাৰ অশ্বাৰোহী আছিল।
\v 27 আৰু চলোমনৰ ৰজাৰ নিমিত্তে, আৰু চলোমন ৰজাৰ মেজলৈ অহা সকলোবিলাকৰ নিমিত্তে সেই প্ৰতিজন বিষয়াই নিজ নিজ নিৰূপিত মাহত খোৱা সমল যোগাইছিল, কোনো বস্তুত ত্ৰুটি নকৰিছিল।
\v 28 তেওঁবিলাকৰ প্ৰতিজনে নিজ নিজ নিৰূপিত কাৰ্য্যৰ দৰে, সাধাৰণ আৰু বেগী ঘোঁৰাৰ নিমিত্তে, দিবলগীয়া ঠাইলৈ যৱ ধান আৰু খেৰ নি দিছিল।
\p
\v 29 আৰু ঈশ্বৰে চলোমনক অতিশয় অধিক জ্ঞান আৰু বুদ্ধি দিলে, আৰু সমূদ্ৰৰ তীৰত থকা বালিৰ নিচিনা অধিক বিষয় ধৰিব পৰা বহল ডাঙৰ মন দিলে।
\v 30 তাতে পূব দেশীয় সকলো লোকৰ জ্ঞান, আৰু মিচৰীয়া লোকবিলাকৰ জ্ঞানতকৈ চলোমনৰ অধিক জ্ঞান হ’ল।
\v 31 কিয়নো তেওঁ সকলোতকৈ জ্ঞানৱান; তেওঁ ইজ্ৰাহীয়া এখন, মাহোলৰ পুত্ৰ হেমন, কলকোল, আৰু দৰ্দা, এইবিলাকতকৈয়ো অধিক জ্ঞানৱান হ’ল; তেওঁৰ যশস্যা চাৰিওফালে থকা সকলো জাতিবিলাকৰ মাজত ব্যাপি গ’ল।
\v 32 তেওঁ তিনি হাজাৰ নীতি বাক্য কৈছিল; তেওঁৰ গীত এক হাজাৰ পাঁচোটা আছিল।
\v 33 তেওঁ লিবানোনত থকা এৰচ গছৰ পৰা গড়ৰ গাত গজা এচোব বনলৈকে সকলো গছৰ বিষয়ে কথা কৈছিল; তেওঁ পশু, পক্ষী, উৰগ জন্তু, আৰু মাছৰ বিষয়েও কথা কৈছিল।
\v 34 আৰু পৃথিৱীত থকা যি যি ৰজাবিলাকে চলোমনৰ জ্ঞানৰ বাতৰি শুনিছিল, তেওঁবিলাকৰ ওচৰৰ পৰা সকলো দেশীয় লোকে চলোমনৰ জ্ঞানৰ বাক্য শুনিবলৈ আহিছিল।
\c 5
\s মন্দিৰ-নিৰ্ম্মাণৰ আয়োজন।
\p
\v 1 তাৰ পাছত, লোকবিলাকে চলোমনক তেওঁৰ পিতৃৰ সলনি ৰজা অভিষেক কৰা কথা তূৰৰ ৰজা হীৰমে শুনাত, তেওঁ চলোমনৰ ওচৰলৈ নিজৰ দাসবিলাকক পঠালে; কিয়নো দায়ূদে সৈতে হীৰমৰ সদায় বন্ধুতা আছিল।
\v 2 তাতে চলোমনে হীৰমলৈ কৈ পঠালে, বোলে,
\v 3 আপুনি জানিছে, যে, মোৰ পিতৃ দায়ূদে তেওঁৰ ঈশ্বৰ যিহোৱাৰ নামৰ উদ্দেশে গৃহ নিৰ্ম্মাণ কৰিব নোৱাৰিলে; কিয়নো যেতিয়ালৈকে যিহোৱাই তেওঁৰ শত্ৰুবোৰক ভৰিৰ তল নকৰিলে, তেতিয়ালৈকে তেওঁৰ চাৰিওফালে যুদ্ধ আছিল।
\v 4 আৰু এতিয়া মোৰ ঈশ্বৰ যিহোৱাই চাৰিওফালে মোক বিশ্ৰাম দিছে, কোনো শত্ৰু নাই, আৰু আপদ ঘটনাও একো নাই।
\v 5 আৰু চাওক, মই তোমাৰ পদত তোমাৰ যি পুত্ৰক তোমাৰ সিংহাসনত বহুৱাম, সিয়েই মোৰ নামৰ উদ্দেশে গৃহ নিৰ্ম্মাণ কৰিব, যিহোৱাই মোৰ পিতৃ দায়ূদৰ আগত এই যি কথা কৈছিল, তাৰ দৰে মই মোৰ ঈশ্বৰ যিহোৱাৰ নামৰ উদ্দেশে এটি গৃহ সাজিবলৈ মন কৰিছোঁ।
\v 6 এই হেতুকে আপুনি এতিয়া আপোনাৰ লোকবিলাকক মোৰ নিমিত্তে লিবানোনৰ পৰা এৰচ কাঠ কাটি আনিবলৈ আজ্ঞা কৰক; আৰু মোৰ দাসবিলাক আপোনাৰ দাসবিলাকৰ লগত থাকিব; আৰু আপুনি যি ক’ব, সেইদৰেই মই আপোনাৰ দাসবিলাকৰ বেচ আপোনাক দিম। কিয়নো আপুনি জানিছে, যে, চীদোনীয়াবিলাক নিচিনা কাঠ কাটিব জনা মানুহ আমাৰ মাজত নাই।
\p
\v 7 তাতে হীৰমে চলোমনৰ কথা শুনি বৰ আনন্দিত হৈ ক’লে, যি জনাই সেই মহান জাতিৰ ওপৰত ৰাজত্ব কৰিবলৈ দায়ূদক এজন জ্ঞানী পুত্ৰ দান কৰিলে, আজি সেই যিহোৱা ধন্য।
\v 8 পাছে হীৰমে চলোমনৰ ওচৰলৈ কৈ পঠালে, বোলে, আপুনি যি কথা মোলৈ কৈ পঠালে, তাক মই শুনিলোঁ; মই এৰচ কাঠ আৰু দেৱদাৰু কাঠৰ বিষয়ে আপোনাৰ মনৰ সকলো বাঞ্ছা সিদ্ধ কৰিম।
\v 9 মোৰ দাসবিলাকে লিবানোনৰ পৰা সেইবোৰ নমাই সাগৰলৈ আনিব; পাছে মই ভূৰ বান্ধি সমূদ্ৰপথে আপোনাৰ ঠিকনাৰ ঠাইলৈ পঠাই দিম; আৰু সেই ঠাইত ভূৰ মেলিলে, আপুনি তাক ল’ব; আৰু আপুনি মোৰ ঘৰৰ নিমিত্তে খোৱা বস্তু যোগাই মোৰ বাঞ্ছা সিদ্ধ কৰিব।
\v 10 এইদৰে হীৰমে চলোমনৰ মনৰ সকলো বাঞ্ছাৰ দৰে এৰচ আৰু দেৱদাৰু কাঠ দিলে।
\v 11 আৰু চলোমনে হীৰমৰ ঘৰৰ আহাৰৰ নিমিত্তে তেওঁক বিশ হাজাৰ কোৰ ঘেঁহু ধান, আৰু বিশ কোৰ নিৰ্ম্মল তেল দিলে; এইদৰে চলোমনে বছৰে বছৰে হীৰমক দিয়ে।
\v 12 আৰু যিহোৱাই নিজ প্ৰতিজ্ঞাৰ দৰে চলোমনক জ্ঞান দিলে; আৰু হীৰম ও চলোমন দুয়োৰে মাজত শান্তি আছিল, আৰু তেওঁবিলাক দুজনে এটি নিয়ম কৰিলে।
\p
\v 13 পাছে চলোমন ৰজাই গোটেই ইস্ৰায়েলৰ মাজৰ পৰা বন্দী-কাম কৰিবলৈ মানুহ গোটালে; সেই গোট খোৱা লোক ত্ৰিশ হাজাৰ হ’ল।
\v 14 পাছে তেওঁ মাহেকীয়া পালক্ৰমে সিহঁতৰ দহ হাজাৰ লোকক লিবানোনলৈ পঠায়; সিহঁত এমাহ এমাহ লিবানোনত থাকে,
\v 15 আৰু চলোমনৰ সত্তৰ হাজাৰ ভাৰ বোৱা লোক; আৰু পৰ্ব্বতত আশী হাজাৰ শিল-কটীয়া লোক আছিল।
\v 16 তাৰ বাহিৰে কাম কৰা লোক বিলাকৰ ওপৰত চলোমনৰ তিনি হাজাৰ তিনি শ প্ৰধান বিষয়া আছিল।
\v 17 আৰু ৰজাই আজ্ঞা কৰাত, সিহঁতে কটা শিলৰ দ্বাৰাই গৃহৰ ভিত্তিমূল স্থাপন কৰিবৰ নিমিত্তে, বৰ বৰ শিল, বহুমূল্যৰ শিল কাটি আনিলে।
\v 18 চলোমন আৰু হীৰমৰ ঘৰ-সজীয়া লোকবিলাক আৰু গিব্লীয়া লোকবিলাকে সেইবোৰ কাটিলে; এই দৰে সিহঁতে গৃহ নিৰ্ম্মাণ কৰিবলৈ কাঠ আৰু শিল যুগুত কৰিলে।
\s মন্দিৰ নিৰ্ম্মাণ কৰা।
\c 6
\p
\v 1 ইস্ৰায়েলৰ সন্তানবিলাক মিচৰ দেশৰ ওলাই অহাৰ চাৰিশ আশী বছৰৰ বছৰি, চলোমনে ইস্ৰায়েলৰ ওপৰত ৰাজত্ব কৰাৰ চতুৰ্থ বছৰৰ জীব নামেৰে দ্বিতীয় মাহত, চলোমনে যিহোৱাৰ গৃহ নিৰ্ম্মাণ কৰিবলৈ আৰম্ভ কৰিলে।
\v 2 চলোমন ৰজাই যিহোৱাৰ উদ্দেশে যি গৃহ নিৰ্ম্মাণ কৰিলে, সেয়ে দীঘলে ষাঠি হাত, বহলে বিশ হাত, আৰু ওখই বিশ হাত।
\v 3 সেই গৃহ মন্দিৰৰ আগত এক বাৰাণ্ডা আছিল; সেয়ে গৃহৰ বহল অনুসাৰে দীঘলে বিশ হাত, আৰু গৃহৰ আগত তাৰ বহল দহ হাত আছিল।
\v 4 আৰু গৃহৰ নিমিত্তে চিলিঙি দিয়া খিড়িকি কৰিলে।
\v 5 আৰু তেওঁ গৃহৰ দেৱালৰ গাতে চাৰিওফালে, অৰ্থাৎ মন্দিৰৰ আৰু অন্ত:স্থানৰ চাৰিওফালে দেৱালৰ গাতে খাপখাপকৈ কুঠৰীবোৰ নিৰ্ম্মাণ কৰিলে; এইদৰে তেওঁ চাৰিওফালে কাষৰ কুঠৰীবোৰ সাজিলে,
\v 6 তাৰ তলৰ খাপৰ কুঠৰীবোৰ পাঁচ হাত বহল, মাজৰ খাপৰ কুঠৰীবোৰ ছহাত বহল, আৰু ওপৰ খাপৰ কুঠৰীবোৰ সাত হাত বহল কৰিলে; কিয়নো, চতিবোৰ যেন দেৱালত বন্ধ নহয়, এই নিমিত্তে তেওঁ বাহিৰে গৃহৰ চাৰিওফালে দেৱালবোৰত জখলাৰ দৰে খাপ খাপ কৰিলে।
\v 7 আৰু সেই গৃহ নিৰ্ম্মাণ কৰোঁতে, খানি উলিওৱা ঠাইত যুগুত কৰা শিলেৰে নিৰ্ম্মাণ কৰা হ’ল; আৰু নিৰ্ম্মাণ কৰা কালত, গৃহৰ ভিতৰত হাতুৰী বা বাটলি আদি লোহাৰ অস্ত্ৰৰ শব্দ শুনা নগ’ল।
\v 8 আৰু মাজৰ কুঠৰীবোৰৰ দুৱাৰ গৃহৰ সোঁফালে আছিল, আৰু লোকবিলাকে পকোৱাপকি চিৰিয়েদি মাজৰ খাপলৈ উঠে, আৰু মাজৰ খাপৰ পৰা তৃতীয় খাপলৈ উঠে।
\v 9 এইদৰে তেওঁ গৃহ সাজি অঁতালে; তেওঁ এৰচ কাঠৰ কেঁচী আৰু তক্তাৰে গৃহ ঢাকিলে।
\v 10 আৰু খাপৰ কুঠৰীবোৰ হ’লে পাঁচ হাত ওখলৈ গৃহৰ গাতে চাৰিওফালে সাজিলে, আৰু সেইবোৰ এৰচ কাঠেৰে গৃহৰ লগ লগালে।
\p
\v 11 পাছে চলোমনৰ ওচৰলৈ যিহোৱাৰ বাক্য আহিল, বোলে,
\v 12 তুমি এই গৃহ সাজিছা, ভাল কৰিছা; যদি মোৰ সকলো বিধি মতে চলা, আৰু মোৰ শাসন-প্ৰণালী সিদ্ধ কৰি, আৰু মোৰ আটাই আজ্ঞা পালন কৰি সেই মতে কাৰ্য্য কৰা, তেন্তে মই তোমাৰ পিতৃ দায়ূদক যি কৈছিলোঁ, মোৰ সেই বাক্য তোমাৰ পক্ষে সিদ্ধ কৰিম।
\v 13 মই ইস্ৰায়েলৰ সন্তানবিলাকৰ মাজত বসতি কৰিম, আৰু মোৰ প্ৰজা ইস্ৰায়েল লোকক ত্যাগ নকৰিম।
\p
\v 14 চলোমনে গৃহটি এইদৰে সাজি অঁতালে।
\v 15 তেওঁ গৃহৰ ভতৰৰ ফালে দেৱালবোৰৰ গাত এৰচ কাঠৰ তক্তা দিলে; তেওঁ ভিতৰে গৃহৰ মজিয়াৰ পৰা ছটত দেৱাল লগা ঠাইলৈকে ভিতৰফালে সেই কাঠেৰে সেইবোৰ ঢাকিলে; আৰু গৃহৰ মজিয়া দেবদাৰু কাঠেৰে ঢাকিলে।
\v 16 আৰু গৃহৰ অন্তভাগৰ বিশ হাত জোখৰ ঠাইখন মজিয়াৰ পৰা কেঁচীলৈকে এৰচ কাঠেৰে সাজিলে; এইদৰে তেওঁ ভিতৰে অন্ত:স্থান অৰ্থাৎ অতি পবিত্ৰস্থান হ’বলৈ তাক যুগুত কৰিলে।
\v 17 আৰু গৃহটি অৰ্থাৎ অন্ত:স্থানৰ আগত থকা মন্দিৰটি চল্লিশ হাত দীঘল আছিল।
\v 18 ভিতৰে গৃহৰ গাত কলি আৰু মুকলি হোৱা ফুল কটা এৰচ কাঠ আছিল; গোটেইটোত এৰচ কাঠহে হ’ল; কোনো শিল দেখা নগল।
\v 19 আৰু যিহোৱাৰ নিয়ম-চন্দুক থবৰ নিমিত্তে ভিতৰত গৃহৰ মাজত অন্ত:স্থান যুগুত কৰিলে।
\v 20 অন্ত:স্থানখন বিশ হাত দীঘল, বিশ হাত বহল, আৰু বিশ হাত ওখ আছিল; তাত শুদ্ধ সোণৰ পতা মাৰিলে; আৰু ধূপ বেদিত এৰচ কাঠ লগালে।
\v 21 এইদৰে চলোমনে গৃহৰ ভিতৰত শুদ্ধ সোণৰ পতা মাৰিলে; আৰু অন্ত:স্থানৰ আগত ইফালৰ পৰা সিফাললৈকে সোণৰ শিকলিবোৰ লগালে; আৰু তাত সোণৰ পতা মাৰিলে।
\v 22 গোটেইটো গৃহ সমাপ্ত নোহোৱালৈকে তেওঁ গোটেই গৃহত সোণৰ পতা মাৰি আছিল, আৰু অন্ত:স্থানৰ ওচৰত থকা বেদিতো সম্পূৰ্ণৰূপে সোণৰ পতা মাৰিলে।
\p
\v 23 আৰু তেওঁ অন্ত:স্থানৰ ভিতৰত দহ হাত ওখ জিত কাঠৰ দুটা কৰূব নিৰ্ম্মাণ কৰিলে।
\v 24 এটা কৰূবৰ এখন ডেউকা পাঁচ হাত, আৰু আনখন ডেউকাও পাঁচ হাত; তাতে এখন ডেউকাৰ আগৰ পৰা আনখন ডেউকাৰ আগলৈকে দহ হাত হ’ল।
\v 25 আৰু দ্বিতীয় কৰূবৰো দহ হাত; দুয়োটা কৰূব একে জোখৰ আৰু একে আকাৰৰ।
\v 26 প্ৰথম কৰূব দহ হাত ওখ, আৰু দ্বিতীয় কৰূবো দহ হাত ওখ আছিল।
\v 27 পাছে তেওঁ কৰূব দুটা ভিতৰ গৃহত স্থাপন কৰিলে; আৰু কৰূব দুটাৰ ডেউকা এনেকৈ মেলিলে, যে, এটাৰ ডেউকা এখন দেৱাল, আনটোৰ ডেউকাই আনখন দেৱাল চুলে; আৰু সেইবোৰৰ ডেউকাই গৃহৰ মাজত ইটোৰে সিটোক চুলে।
\v 28 আৰু তেওঁ কৰূব দুটাত সোণৰ পতা মাৰিলে।
\p
\v 29 আৰু গৃহটিৰ আটাইবোৰ দেৱালৰ গাত ভিতৰে-বাহিৰে চাৰিওফালে কৰূব, খাজুৰ গছ, আৰু মুকলি হোৱা ফুলৰ আকৃতি কাটিলে;
\v 30 আৰু গৃহৰ মজিয়াত বাহিৰে-ভিতৰে সোণৰ পতা মাৰিলে।
\v 31 আৰু তেওঁ অন্ত স্থানৰ প্ৰবেশস্থানৰ নিমিত্তে জিত কাঠৰ দুৱাৰ সাজিলে; আৰু চৌকাঠৰ ওপৰডাল আৰু দুই দাঁতিৰ দুডাল দেৱালৰ পাঁচ ভাগৰ এভাগ আছিল।
\v 32 এইদৰে জিত কাঠৰ দুৱাৰ দুখলপা সাজিলে; আৰু তাত কৰূব, খাজুৰ গছ, আৰু মুকলি হোৱা ফুলৰ আকৃতি কাটিলে, আৰু সোণৰ পতা কৰি, সেই সোণ কৰূব আৰু খাজুৰ গছত লগালে।
\v 33 সেইদৰে তেওঁ মন্দিৰৰ প্ৰবেশস্থানৰ নিমিত্তেও দেৱালৰ চাৰি ভাগৰ এভাগত জিত কাঠৰ চৌকাঠৰ দুই দাঁতিৰ দুডাল কৰিলে;
\v 34 আৰু দেবদাৰু কাঠৰ দুখলপীয়া দুৱাৰ কৰিলে; এখলপাত ঘুৰাব পৰা দুচলা তক্তা আৰু আন খলপাতো ঘূৰাব পৰা দুচলা তক্তা আছিল;
\v 35 তাতে কৰূব, খাজুৰ গছ, আৰু মুকলি হোৱা ফুলৰ আকৃতি কাটিলে, আৰু সোণৰ পতা কৰি, সেই সোণ কটা-কামত লগালে।
\v 36 পাছে তেওঁ তিনি শাৰী কটা-শিল দি, আৰু এশাৰী চাৰি সিৰীয়া এৰচ কাঠ দি ভিতৰ-চোতাল কৰিলে।
\p
\v 37 চতুৰ্থ বছৰৰ জীব মাহত যিহোৱাৰ গৃহৰ ভিত্তিমূল স্থাপন কৰা হ’ল।
\v 38 আৰু একাদশ বছৰৰ বূল নামেৰে অষ্টম মাহত নিৰূপিত আকাৰ অনুসাৰে সকলো অংশতেই গৃহ নিৰ্ম্মাণ কৰি অঁতোৱা হ’ল। এইদৰে তেওঁ তাক নিৰ্ম্মাণ কৰোঁতে সাত বছৰ লাগিল।
\c 7
\s ৰাজগৃহ আৰু মন্দিৰৰ স্তম্ভ আদি বস্তুবোৰ নিৰ্ম্মাণ কৰা।
\p
\v 1 পাছে চলোমনে নিজৰ গৃহ-নিৰ্ম্মাণত তেৰ বছৰ লাগি, নিজৰ গোটেই গৃহ সাজি অঁতালে।
\v 2 কিয়নো তেওঁ লিবানোনৰ কাঠনিৰ গৃহ সাজিলে; তাৰ দীঘে এশ হাত, বহলে পঞ্চাশ হাত, আৰু ওখই ত্ৰিশ হাত; তাক এৰচ কাঠৰ চতি লগোৱা এৰচ কাঠৰ চাৰি শাৰি খুঠাৰ ওপৰত নিৰ্ম্মাণ কৰিলে।
\v 3 খুটাবোৰৰ ওপৰত শাৰীত পোন্ধৰটাকৈ পঞ্চল্লিশ কোঁঠালি আছিল; তাৰ ওপৰত এৰচ কাঠৰ চাল আছিল।
\v 4 আৰু তিনি শাৰী খিড়িকি, ওপৰা-ওপৰিকৈ তিনি শাৰী পাহৰ সোমোৱা বাট আছিল।
\v 5 খিড়িকিয়ে সৈতে সকলো দুৱাৰ আৰু চৌকাঠবোৰ চাৰিচুকীয়া; ওপৰা ওপৰিকৈ তিনি শাৰী পোহৰ সোমোৱা বাট আছিল।
\v 6 আৰু তেওঁ স্তম্ভ থকা পঞ্চাশ হাত দীঘল, আৰু ত্ৰিশ হাত বহল এক গৃহ, আৰু সেইবোৰৰ আগত বাৰাণ্ডা সাজিলে; আৰু সেইবোৰৰ আগত আন স্তম্ভ আৰু চিৰি আছিল।
\v 7 আৰু যি গৃহত তেওঁ বিচাৰ কৰিব, নিজৰ এনে সিংহাসনৰ গৃহ অৰ্থাৎ বিচাৰালয় সাজিলে; আৰু এক মজিয়াৰ পৰা আন মজিয়ালৈ এৰচ কাঠেৰে ঢকা হ’ল।
\v 8 সেই গৃহৰ পাছফালে থকা আন চোতালত, নিজে বাস কৰা গৃহ সেই একে দৰেই সজা হ’ল। আৰু চলোমনে বিবাহ কৰা ফৰৌনৰ জীয়েকৰ নিমিত্তেও সেই গৃহৰ নিচিনাকৈ এটা গৃহ সাজিলে।
\p
\v 9 এই আটাইবোৰ তেওঁ ভিত্তিমূলৰ পৰা দেৱালৰ কাণলৈকে, আৰু বাহিৰ্ বৰ চোতাললৈকে নানা পৰিমাণ অনুসাৰে ভিতৰে বাহিৰে, কৰতেৰে ফলা, বটালিৰে কটা বহুমুলীয়া শিলেৰে নিৰ্ম্মাণ কৰিলে।
\v 10 আৰু ভিত্তিমূলটো দহ হাট আৰু হাত আৰু আঠ হাত জোখৰ বহুমূলীয়া ডাঙৰ ডাঙৰ শিল আছিল।
\v 11 আৰু তাৰ ওপৰত নানা পৰিমাণ অনুসাৰে বহুমূলীয়া কটা-শিল আৰু এৰচ কাঠ আছিল।
\v 12 আৰু যিহোৱাৰ গৃহৰ ভিতৰ-চোতাল আৰু গৃহৰ বাৰাণ্ডাৰ দৰে, বৰ চোতালৰ চাৰিওফালে তিনি শাৰী কটা-শিল আৰু এশাৰী চাৰি সিৰীয়া এৰচ কাঠ আছিল।
\p
\v 13 পাছে চলোমন ৰজাই মানুহ পঠাই তূৰৰ পৰা হীৰমক অনালে।
\v 14 সেই হীৰম নপ্তালী ফৈদৰ এজনী বিধবাৰ পুত্ৰ; তেওঁৰ বাপেক পিতলৰ কাম কৰা তূৰীয়া লোক আছিল; তেওঁ পিতলৰ সকলো কাৰ্য্য কৰিবলৈ জ্ঞান, বুদ্ধি, আৰু কৌশলেৰে পূৰ আছিল। পাছে তেওঁ চলোমন ৰজাৰ ওচৰলৈ আহি, তেওঁৰ সকলো কাৰ্য্য কৰিলে।
\v 15 কিয়নে তেওঁ পিতলৰ দুটা স্তম্ভ নিৰ্ম্মাণ কৰিলে, সেইবোৰৰ প্ৰত্যেকটো ওঠৰ হাত ওখ; আৰু প্ৰত্যেক স্তম্ভ মেৰাবলৈ বাৰ হতীয়া সূতা লাগে।
\v 16 আৰু সেই দুয়োটা স্তম্ভৰ মূৰত লগাবৰ নিমিত্তে, তেওঁ পিতলৰ দুটা মাথলা সাঁচত ঢালিলে; এটা মাথলা ওখই পাঁচ হাত, আনটো মাথলা ওখই পাঁচ হাত।
\v 17 আৰু স্তম্ভৰ মুৰৰ সেই মাথলাৰ নিমিত্তে চিলিঙৰ দৰে জাল, আৰু শিকলিৰ দৰে পকোৱা মালা কৰা হ’ল। তাৰ এটা মাথলাৰ কাৰণে সাত ধাৰ, আনটা মাথালাৰ কাৰণে সাত ধাৰ কৰিলে।
\v 18 এইদৰে তেওঁ স্তম্ভ দুটা সাজিলে; আৰু সেই স্তম্ভৰ মূৰৰ মাথলা ঢাকিবৰ নিমিত্তে জালৰ গোটেই মেৰে দুশাৰী ডালিম আছিল। আৰু আনটো মাথলাৰ নিমিত্তেও সেইদৰে কৰিলে।
\v 19 আৰু বাৰাণ্ডাত স্তম্ভ দুটাৰ মুৰৰ মাথলাত চাৰি হাতলৈকে কনাৰি ফুলৰ আকৃতি কৰা আছিল;
\v 20 জালৰ কাষত ঘুৰণীয়া ভাগৰ ওচৰত ওপৰে সেই স্তম্ভ দুটাৰ ওপৰত আৰু মাথলা আছিল; আৰু প্ৰত্যেক মাথলাৰ চাৰিওফালে সেই ডালিমবোৰ শাৰী শাৰীকৈ দুশ আছিল।
\v 21 পাছে তেওঁ সেই স্তম্ভ দুটা মন্দিৰৰ বাৰাণ্ডাত স্থাপন কৰিলে; আৰু তেওঁ সোঁফালৰ স্তম্ভ স্থাপন কৰি তাৰ নাম যাখীন থলে, আৰু বাঁওফালৰ স্তম্ভ স্থাপন কৰি তাৰ নাম বোৱাজ ৰাখিলে।
\v 22 এই স্তম্ভ দুটাৰ মুৰত কনাৰি ফুলৰ আকৃতি কৰা আছিল; এই দৰে স্তম্ভৰ কাৰ্য্য সমাপ্ত হ’ল।
\p
\v 23 পাছে তেওঁ সাঁচত ঢলা এটা ঘুৰণীয়া সমুদ্ৰ-পাত্ৰ নিৰ্ম্মাণ কৰিলে; সেয়ে এক কানৰ পৰা আন কানলৈকে দহ হাত আৰু ওখই পাঁচ হাত; আৰু তাক মেৰাবলৈ পাঁচ হতীয়া সূতা লাগে।
\v 24 চাৰিওফালে কানৰ তলে প্ৰত্যেক হাতৰ জোখৰ ভিতৰত দহোটা দহোটাকৈ, সমুদ্ৰ-পাত্ৰটো মেৰাই কলিৰ আকৃতি আছিল; আৰু পাত্ৰটো ঢলা সময়ত সেই কলি দুশাৰীকৈ সাঁচত ঢলা হৈছিল।
\v 25 আৰু সেই সমুদ্ৰ-পাত্ৰটো বাৰটা গৰুৰ ওপৰত ৰখা হ’ল; সেইবোৰৰ তিনিটাই উত্তৰলৈ, তিনিটাই পশ্চিমলৈ, তিনিটাই দক্ষিণলৈ, আৰু তিনিটাই পূবলৈ মুখ কৰিছিল; আৰু সেই সমুদ্ৰ-পাত্ৰটো সেইবোৰৰ ওপৰত বহুউৱা হ’ল; আৰু সেইবোৰৰ পাছফাল ভিতৰলৈ আছিল।
\v 26 সেই পাত্ৰ চাৰি আঙুল ডাঠ; আৰু তাৰ কান বাটিৰ কান ও কনাৰি ফুলৰ নিচিনাকৈ কৰা হ’ল; তাতে দুই হাজাৰ মোন ধৰে।
\p
\v 27 আৰু হীৰমে পিতলৰ দহোটা আধাৰ নিৰ্ম্মাণ কৰিলে; প্ৰত্যেক আধাৰ দীঘে চাৰি হাত, বহলে চাৰি হাত, আৰু ওখই তিনি হাত।
\v 28 সেই আধাৰবোৰ এইদৰে কৰা হ’ল; সেইবোৰৰ মাজডোখৰ খাল পৰা আছিল; আৰু সেই খাল পৰা ঠাই বাৰৰ মাজে মাজে আছিল;
\v 29 সেই বাৰৰ মাজৰ খাল পৰা ঠাইত সিংহ, গৰু, আৰু কৰূবৰ আকৃতি আছিল; আৰু ওপৰ ভাগত বাৰৰ ওপৰে বৈঠক আছিল; আৰু সিংহ ও গৰুৰ তলত ওলমি থকা মালাৰ আকৃতিৰ কৰা আছিল।
\v 30 প্ৰত্যেক আধাৰত চাৰিটা চাৰিটা চাকা, আৰু পিতলৰ ধুৰা আছিল; তাৰ চাৰিটা খুৰাত প্ৰক্ষালন-পাত্ৰ-ধৰা আছিল; আৰু প্ৰক্ষালন-পাত্ৰ-ধৰাবোৰ প্ৰক্ষালন-পাত্ৰৰ তলত ঢলা আছিল; আৰু প্ৰত্যেকটোৰ দাঁতিত মালাৰ আকৃতি কৰা আছিল।
\v 31 আৰু মাথলাৰ ভিতৰত আৰু ওপৰে তাৰ মুখ এহাত আছিল; কিন্তু তাৰ মুখ বৈঠকৰ আকৃতিৰ দৰে ঘুৰণীয়া আৰু ডেৰ হাত জোখৰ; আৰু তাৰ মুখৰ দাঁতিতো নক্সা কৰা আছিল।
\v 32 আৰু চাকা চাৰিটা সেই খাল পৰা ঠাইবোৰৰ তলৰ, আৰু সেই চাকাৰ ধুৰা, আধাৰৰ লগৰ আছিল; প্ৰত্যেক চাকা ডেৰ হাত ওখ।
\v 33 সেই চাকাবোৰ ৰথৰ চাকাৰ দৰে সজা হ’ল, তাৰ ধুৰা, পুঠি, পাহি, আৰু মাদলি সকলো ঢলা আছিল।
\v 34 আৰু প্ৰত্যেক আধাৰৰ চাৰি চোকত চাৰিটা প্ৰক্ষালন-পাত্ৰ-ধৰা আছিল; সেই প্ৰক্ষালন-পাত্ৰ-ধৰাবোৰ আধাৰৰ লগৰ আছিল।
\v 35 সেই আধাৰৰ মূৰত আধা হাত ওখ ঘূৰণীয়া সাঁফৰ আছিল; আৰু আধাৰৰ ওপৰ-ভাগত থকা তাৰ ধৰণী আৰু তাৰ খাল পৰা তাৰ লগৰ আছিল।
\v 36 আৰু তেওঁৰ ধৰণী কেইচটাত, আৰু তাৰ খাল পৰা ঠাইবোৰত প্ৰত্যেকৰ ঠাই বুজি কৰূব, সিংহ, আৰু খাজুৰ গছবোৰ কাটিলে, আৰু চাৰিওফালে মালা কাটিলে।
\v 37 এইদৰে তেওঁ একে সাঁচতে একে জোখেৰে একে আকৃতিৰে পিতলৰ সেই দহোটা আধাৰ কৰিলে।
\p
\v 38 পাছে হীৰমে পিতলৰ দহোটা প্ৰক্ষালন-পাত্ৰ সাজিলে; তাৰ প্ৰত্যেক পাত্ৰত চল্লিশ মোন ধৰে; প্ৰত্যেক পাত্ৰ চাৰি হাত জোখৰ আছিল; আৰু দহোটা আধাৰৰ এটা এটা আধাৰৰ ওপৰত এটা এটা পাত্ৰ থাকে।
\v 39 আৰু তেওঁ গৃহৰ সোঁকাষে পাঁচোটা আধাৰ আৰু বাঁওকাষে পাঁচোটা আধাৰ ৰাখিলে; আৰু গৃহৰ সোঁকাষে পূৱদিশে দক্ষিণফালে সমুদ্ৰ-পাত্ৰ স্থাপন কৰিলে।
\p
\v 40 সেইবোৰ প্ৰক্ষালন-পাত্ৰ, ছাই ওলিওৱা হেঁতা, আৰু তেজ ছটিওৱা পাত্ৰ হীৰমে নিৰ্ম্মাণ কৰিলে। এইদৰে হীৰমে চলোমন ৰজাৰ নিমিত্তে যিহোৱাৰ গৃহত কৰা আটাইবোৰ কাৰ্য্য কৰাই অঁতালে।
\v 41 সেই স্তম্ভ দুটা, সেই স্তম্ভৰ মূৰৰ মাথলাৰ ঘূৰণীয়া ভাগ দুটা,
\v 42 সেই স্তম্ভৰ সাথলাৰ ঘূৰণীয়া ভাগ দুটা ঢাকিবৰ অৰ্থে দুখন জাল, সেই দুখন জালৰ নিমিত্তে সেই চাৰিশ ডালিম অৰ্থাৎ স্তম্ভ দুটাৰ ওপৰৰ মাথলাৰ ঘূৰণীয়া ভাগ দুটা ঢাকিবৰ অৰ্থে প্ৰত্যেক জালৰ নিমিত্তে দুশাৰী ডালিম,
\v 43 সেই দহোটা আধাৰ, সেই আধাৰৰ ওপৰত দহোটা প্ৰক্ষালন-পাত্ৰ,
\v 44 সেই সমুদ্ৰ-পাত্ৰ, সেই সমুদ্ৰ-পাত্ৰৰ তলৰ বাৰটা গৰু,
\v 45 ছাই পেলোৱা পাত্ৰ, ছাই উলিওৱা হেঁতা, আৰু তেজ ছটিওৱা পাত্ৰ, এই আটাইবোৰ হীৰমে চলোমন ৰজাৰ নিমিত্তে যিহোৱাৰ গৃহত চকচকীয়া পিতলেৰে নিৰ্ম্মাণ কৰিলে।
\v 46 ৰজাই যৰ্দ্দনৰ সমথলত, চুক্কোৎ আৰু চৰ্তনৰ মাজত থকা আলতীয়া মাটিত তাক ঢলালে।
\v 47 আৰু সেই পাত্ৰবোৰ অতি বেচি হোৱাৰ কাৰণে চলোমনে নোজোখাকৈ এৰিলে; তাৰ পিতলৰ ওজন কিমান, তাক জনা নগ’ল।
\p
\v 48 আৰু চলোমনে যিহোৱাৰ গৃহৰ সকলো বস্তু নিৰ্ম্মাণ কৰালে, অৰ্থাৎ সোণৰ বেদি, দৰ্শন-পিঠা থবৰ নিমিত্তে সোণৰ মেজ,
\v 49 অন্ত:স্থানৰ সন্মুখত সোঁফালে পাঁচোটা আৰু বাওঁফালে পাঁচোটা নিৰ্ম্মল সোণৰ দীপাধাৰ, সোণৰ ফুল, প্ৰদীপ, আৰু শলাকাণি-কটা.
\v 50 নিৰ্ম্মল সোণৰ বাটি, কটাৰি, তেজ ছটিওৱা পাত্ৰ, পিয়লা, আৰু এঙ্গেৰুৱা-ধৰা, আৰু অন্তৰ-গৃহ অৰ্থাৎ মহা-পবিত্ৰস্থানৰ দুৱাৰৰ নিমিত্তে, আৰু গৃহৰ অৰ্থাৎ মন্দিৰৰ দুৱাৰৰ নিমিত্তে সোণৰ কব্জা কৰিলে।
\p
\v 51 এইদৰে যিহোৱাৰ গৃহৰ নিমিত্তে চলোমনে কৰা সকলো কাৰ্য্য সমাপ্ত হ’ল। পাছে চলোমনে তেওঁৰ পিতৃ দায়ূদে উৎসৰ্গ কৰি দিয়া ৰূপ, সোণ, আৰু পাত্ৰ আদি আটাই বস্তু অনাই যিহোৱাৰ গৃহৰ ভঁৰালত থলে।
\c 8
\s চলোমনে মন্দিৰ প্ৰতিষ্ঠা কৰা।
\p
\v 1 পাছে, চলোমনে দায়ূদৰ নগৰ অৰ্থাৎ চিয়োনৰ পৰা যিহোৱাৰ নিয়ম-চন্দুক আনিবৰ নিমিত্তে, ইস্ৰায়েলৰ বৃদ্ধবিলাকক আৰু ফৈদৰ মূল মানুহবিলাকক, ইস্ৰায়েলৰ সন্তানবিলাকৰ পিতৃ-বংশৰ অধ্যক্ষবিলাকক যিৰূচালেমত চলোমন ৰজাৰ ওচৰত গোট খুৱালে।
\v 2 তাতে এথানী নামেৰে প্ৰথম মাহৰ উৎসৱৰ সময়ত ইস্ৰায়েলৰ সকলো লোকে চলোমন ৰজাৰ ওচৰলৈ আহি গোট খালে।
\v 3 পাচে ইস্ৰায়েলৰ সকলো বৃদ্ধ লোক আহিলত, পুৰোহিতবিলাকে চন্দুক তুলি ল’লে।
\v 4 আৰু তেওঁবিলাকে যিহোৱাৰ চন্দুক, সাক্ষাত কৰা তম্বু, আৰু তম্বু ভিতৰত সকলো পবিত্ৰ বস্তু আনিলে; সেই সকলোকে পুৰোহিত আৰু লেবিয়াবিলাকে আনিলে।
\v 5 তাতে চলোমন ৰজাই তেওঁৰ ওচৰত গোট খোৱা ইস্ৰায়েলৰ গোটেই মণ্ডলীয়ে সৈতে, চন্দুকৰ আগত মেৰ গৰু আদি বলিদান কৰি আছিল; সেয়ে বাহুল্যৰ কাৰণে অসংখ্য আৰু অগম্য আছিল।
\v 6 পাছে পুৰোহিতবিলাকে যিহোৱাৰ নিয়ম-চন্দুক গৃহৰ অন্ত:স্থানলৈ, অৰ্থাৎ মহা পবিত্ৰ স্থানলৈ লৈ গৈ কৰূব দুটা ডেউকাৰ তলত তাৰ নিজৰ ঠাইত স্থাপন কৰিলে।
\v 7 কিয়নো কৰূব দুটাই চন্দুকৰ ঠাইৰ ওপৰত ডেউকা মেলি থাকিছিল, আৰু কৰূব দুটাই চন্দুক আৰু তাৰ কানমাৰি ঢাকি ধৰিছিল।
\v 8 সেই দুডাল কানমাৰি ইমান দীঘল, যে, তাৰ মুৰ অন্ত:স্থানৰ আগত পবিত্ৰস্থানৰ পৰা দেখা যায়; কিন্তু তাক বাহিৰৰ পৰা দেখা নাযায়; সেইবোৰ আজিলৈকে সেই ঠাইত আছে।
\v 9 মিচৰ দেশৰ পৰা ইস্ৰায়েলৰ সন্তানবিলাক ওলাই অহা কালত, যিহোৱাই তেওঁবিলাকে সৈতে এটি নিয়ম পতা সময়ত, হোৰেব পৰ্ব্বতত মোচিয়ে চন্দুকৰ ভিতৰত যি দুখন শিলৰ ফলি ৰাখিছিল, তাৰ বাহিৰে তাত আৰু একো নাছিল।
\v 10 পাছে, পুৰোহিতবিলাকে পবিত্ৰ-স্থানৰ পৰা ওলাই আহিলত, যিহোৱাৰ গৃহ মেঘেৰে এনেকৈ পৰিপূৰ্ণ হ’ল, যে,
\v 11 তাৰ কাৰণে পুৰোহিতবিলাকে পৰিচৰ্য্যা কৰিবৰ অৰ্থে থিয় হ’ব নোৱাৰা হ’ল; কিয়নো যিহোৱাৰ গৃহ যিহোৱাৰ প্ৰতাপেৰে পৰিপূৰ্ণ আছিল।
\p
\v 12 তেতিয়া চলোমনে ক’লে, যিহোৱাই ঘোৰ অন্ধকাৰত বাস কৰিব খুজিছে।
\v 13 মই সচাঁকৈয়ে তোমাৰ নিমিত্তে এটা বাস কৰা গৃহ সাজিলোঁ, এয়ে যুগে যুগে তোমাৰ বাসস্থান হ’ব,
\v 14 এইবুলি ৰজাই মুখ ঘূৰাই ইস্ৰায়েলৰ গোটেই সমাজক আশীৰ্ব্বাদ কৰিলে; সেই সময়ত গোটেই ইস্ৰায়েল থিয় হৈ আছিল।
\v 15 তেওঁ আৰু ক’লে, ইস্ৰায়েলৰ ঈশ্বৰ যিহোৱা ধন্য; তেওঁ মোৰ পিতৃ দায়ূদক নিজ মুখে এই কথা কৈছিল, আৰু নিজ হাতেৰে তেওঁৰ এই বাক্য সিদ্ধও কৰিছিল, যে,
\v 16 মোৰ প্ৰজা ইস্ৰায়েলক মিচৰৰ পৰা উলিয়াই অনা দিনৰে পৰা, মই মোৰ নাম ৰাখিবৰ নিমিত্তে গৃহ নিৰ্ম্মাণ কৰিবলৈ ইস্ৰায়েলৰ আটাই ফৈদৰ মাজৰ কোনো নগৰ মনোনীত কৰা নাই; কিন্তু মোৰ প্ৰজা ইস্ৰায়েলৰ ওপৰত অধ্যক্ষ হ’বৰ নিমিত্তে দায়ূদক মনোনীত কৰিলোঁ।
\v 17 আৰু ইস্ৰায়েলৰ ঈশ্বৰ যিহোৱাৰ নামৰ উদ্দেশে এটা গৃহ সাজিবলৈ মোৰ পিতৃ দায়ূদৰ মন আছিল।
\v 18 কিন্তু যিহোৱাই মোৰ পিতৃ দায়ূদক ক’লে, মোৰ নামৰ উদ্দেশে এটা গৃহ সাজিবলৈ তুমি মন কৰিছা, ভাল কৰিছা;
\v 19 তথাপি তুমি সেই গৃহ নিৰ্ম্মাণ কৰিবলৈ নাপাবা, কিন্তু ঔৰসত যি পুত্ৰ জন্মিব; তেঁৱেই মোৰ নামৰ উদ্দেশে সেই গৃহ সাজিব।
\v 20 এই বাক্য যিহোৱাই কৈছিল, আৰু তেওঁ তাক সাম্ফলো কৰিলে; কিয়নো যিহোৱাৰ প্ৰতিজ্ঞা অনুসাৰে মই মোৰ পিতৃ দায়ূদৰ পদত নিযুক্ত হৈ, আৰু ইস্ৰায়েলৰ সিংহাসনৰ ওপৰত বহি, ইস্ৰায়েলৰ ঈশ্বৰ যিহোৱাৰ নামৰ উদ্দেশে এই গৃহ নিৰ্ম্মাণ কৰিলোঁ।
\v 21 আৰু যিহোৱাই আমাৰ পূৰ্ব্ব-পুৰুষবিলাকক মিচৰ দেশৰ পৰা উলিয়াই অনা কালত তেওঁবিলাকে সৈতে কৰা নিয়মটি থকা যি চন্দুক, তাৰ নিমিত্তে মই ইয়াত এটা ঠাই যুগুত কৰিলোঁ।
\p
\v 22 পাছে চলোমনে ইস্ৰায়েলৰ গোটেই সমাজৰ সাক্ষাতে যিহোৱাৰ যজ্ঞ-বেদিৰ আগত থয় হ’ল, আৰু স্বৰ্গৰ ফাললৈ হাত মেলিলে।
\v 23 আৰু তেওঁ ক’লে, হে ইস্ৰায়েলৰ ঈশ্বৰ যিহোৱা, ওপৰত থকা স্বৰ্গ আৰু তলত থকা পৃথিৱীত তোমাৰ তুল্য ঈশ্বৰ নাই; সকলো হৃদয়েৰে তোমাৰ আগত আচৰণ কৰোঁতা তোমাৰ দাস বিলাকলৈ তুমি দয়া আৰু নিয়মটি ৰক্ষা কৰোঁতা;
\v 24 তোমাৰ দাস মোৰ পিতৃ দায়ূদলৈ তুমি যি প্ৰতিজ্ঞা কৰিছিলা, তাক তুমি তেওঁলৈ পালন কৰিলা; এনে কি তুমি মিজ মুখেৰেকৈ আজিৰ দৰে নিজ হাতেৰে তাক সিদ্ধও কৰিলা।
\v 25 এই হেতুকে এতিয়া হে ইস্ৰায়েলৰ ঈশ্বৰ যিহোৱা, তুমি মোৰ আগত যেনেকৈ চলিলা, তোমাৰ সন্তানবিলাকে কেৱল যদি মোৰ আগত সোইদৰে চলিবলৈ নিজ নিজ পথত সাবধান থাকে, তেনেহলে, মোৰ দৃষ্টিত ইস্ৰায়েলৰ সিংহাসনৰ ওপৰত বহিবলৈ তোমাৰ সম্বন্ধীয়া মানুহৰ অভাৱ নহ’ব, এই বুলি তোমাৰ দাস মোৰ পিতৃ দায়ুদৰ আগত যি প্ৰতিজ্ঞা কৰিছিলা, তাক তোমাৰ দাসলৈ পালন কৰা।
\v 26 এতিয়া হে ইস্ৰায়েলৰ ইশ্বৰ, মই বিনয় কৰোঁ, তোমাৰ দাস মোৰ পিতৃ দায়ূদক তুমি যি বাক্য কৈছিলা, সেয়ে সাম্ফল হওক।
\p
\v 27 কিন্তু বাস্তৱিকে ঈশ্বৰে পৃথিৱীত বাস কৰিব নে ? চোৱা, স্বৰ্গই আৰু স্বৰ্গৰো স্বৰ্গই তোমাক ধাৰণ কৰিব নোৱাৰে, তেন্তে মই নিৰ্ম্মাণ কৰা গৃহই জানো পাৰিব ?
\v 28 তথাপি, হে মাৰ ঈশ্বৰ যিহোৱা, এই গৃহৰ ফাললৈ, মোৰ নাম তাত হ’ব বুলি এই ঠাইৰ বিষয়ে তুমি কৈছিলা, এই ঠাইৰ ফাললৈ তোমাৰ চকু যেন দিনে ৰাতিয়ে মুকলি হৈ থাকিব,
\v 29 এই নিমিত্তে, তোমাৰ দাসে এই ঠাৰ ফাললৈ মুখ কৰি কৰা প্ৰাৰ্থনা শুনিবলৈ, তুমি তোমাৰ দাসৰ প্ৰাৰ্থনা আৰু মিনতি গ্ৰহণ কৰি, তোমাৰ দাসে আজি তোমাৰ আগত কৰা কাতৰোক্তি আৰু প্ৰাৰ্থনালৈ কাণ দিয়া।
\v 30 আৰু যেতিয়া তোমাৰ দাস ও তোমাৰ প্ৰজা ইস্ৰায়েলে এই ঠাইৰ ফাললৈ মুখ কৰি প্ৰাৰ্থনা কৰিব, তেতিয়া তুমি তেওঁবিলাকৰ মিনতিলৈ কাণ দিবা, এনে কি, তুমি তোমাৰ বাসস্থান স্বৰ্গত থাকি তাক শুনিবা, আৰু শুনি ক্ষমা কৰিবা।
\p
\v 31 কোনোৱে নিজ চুবুৰীয়াৰ অহিতে পাপ কৰিলে, যদি তেওঁক এক শপত খাবলৈ দিয়া যায়, আৰু তেওঁ আহি এই গৃহত তোমাৰ যজ্ঞ-বেদিৰ আগত শপত খায়,
\v 32 তেন্তে তুমি স্বৰ্গত থাকি তাক শুনিবা, আৰু কাৰ্য্য কৰি, তোমাৰ দাসবিলাকৰ বিচাৰ নিস্পত্তি কৰি, দোষীক দোষী কৰি তেওঁৰ কৰ্ম্মৰ ফল তেওঁৰ মূৰত দিবা, আৰু নিৰ্দ্দোষীক নিৰ্দ্দোষী কৰি তেওঁৰ ধাৰ্ম্মিকতাৰ ফল তেওঁক দিবা।
\p
\v 33 তোমাৰ প্ৰজা ইস্ৰায়েলে তোমাৰ বিৰুদ্ধে পাপ কৰাৰ কাৰণে শত্ৰুৰ আগত ঘটাৰ পাছে, যদি তোমালৈ ঘূৰি তোমাৰ নাম স্বীকাৰ কৰি এই গৃহত তোমাৰ আগত প্ৰাৰ্থনা আৰু মিনতি কৰে,
\v 34 তেন্তে তুমি স্বৰ্গত থাকি তাক শুনি তোমাৰ প্ৰজা ইস্ৰায়েলৰ পাপ ক্ষমা কৰিবা, আৰু তুমি তেওঁবিলাকৰ পূৰ্ব্ব-পুৰুষবিলাকক দিয়া দেশলৈ তেওঁবিলাকক ওলোটাই আনিবা।
\p
\v 35 তেওঁবিলাকে তোমাৰ অহিতে পাপ কৰাৰ কাৰণে যেতিয়া আকাশ বন্ধ হোৱাত বৰষুণ নাইকিয়া হ’ব, তেতিয়া যদি তেওঁবিলাকে এই ঠাইৰ ফাললৈ মুখ কৰি প্ৰাৰ্থনা কৰে, আৰু তুমি তেওঁবিলাকক দুখ দিয়া সময়ত তোমাৰ নাম স্বীকাৰ কৰি নিজ নিজ পাপৰ পৰা ঘূৰে,
\v 36 তেন্তে তুমি স্বৰ্গত থাকি তাক শুনিবা, আৰু তোমাৰ দাসবিলাকৰ ও নিজ প্ৰজা ইস্ৰায়েলৰ পাপ ক্ষমা কৰি, তেওঁবিলাকে যাব লগীয়া সজ পথৰ বিষয়ে তেওঁবিলাকক শিক্ষা দিবা আৰু তুমি তোমাৰ লোকবিলাকক আধিপত্যৰ অৰ্থে দিয়া দেশত বৰষুণ বৰষাবা।
\p
\v 37 দেশৰ মাজত যদি আকাল কি মহামাৰী হয়, শস্য ককৰ্ত্তনীয়া কি ৰঙামূৰীয়া হয়, নাইবা ফৰিং কি পোক হয়, আৰু যদি তেওঁবিলাকৰ শত্ৰুৱে তেওঁবিলাকৰ দেশৰ নগৰবোৰত তেওঁবিলাকক অৱৰোধ কৰে,
\v 38 তেন্তে যি কোনো আপদ বা ৰোগ হওক, যদি কোনো মানুহে, বা তোমাৰ প্ৰজা ইস্ৰায়েলৰ মাজৰ কোনো লোকে নিজ মনৰ পীড়া জানি এই গৃহৰ ফাললৈ নিজ হাত মেলে,
\v 39 তেন্তে তেওঁৰ যি কোনো প্ৰাৰ্থনা কি মিনতি হওক, তুমি নিজ বাসস্থান স্বৰ্গত থাকি তাক শুনিবা, ক্ষমা কৰিবা আৰু কাৰ্য্য কৰি প্ৰতিজন লোকৰ মন জানি, (কিয়নো তুমি, কেৱল তুমিহে আটাই মনুষ্য সন্তানবিলাকৰ মন জানা;) তেওঁবিলাকৰ নিজ নিজ কৰ্ম্মৰ দৰে ফল দিবা;
\v 40 আমাৰ পূৰ্ব্ব-পুৰুষবিলাকক তুমি দিয়া দেশত তেওঁবিলাকে জীয়াই থকা আটাই দিনত তোমাক ভয় কৰিবৰ নিমিত্তেই তাকে কৰিবা।
\p
\v 41 তদুপৰি তোমাৰ প্ৰজা ইস্ৰায়েলৰ লোকৰ মাজৰ নোহোৱা পৰজাতীয় লোকে যেতিয়া তোমাৰ নামৰ গুণে দূৰ দেশৰ পৰা আহিব,
\v 42 (কিয়নো সিহঁতে তোমাৰ মহান নাম, বলৱান হাত, আৰু মেলা বাহুৰ কথা শুনিব ;) আৰু আহি এই গৃহৰ ফাললৈ মুখ কৰি প্ৰাৰ্থনা কৰিব,
\v 43 তেতিয়া, তোমাৰ প্ৰজা ইস্ৰায়েলৰ দৰে তোমাক ভয় কৰিবৰ অৰ্থে, পৃথিৱীৰ আটাই জাতিয়ে যেন তোমাৰ নাম জানিব, আৰু মই সজা এই গৃহ যে তোমাৰ নামেৰে প্ৰখ্যাত, তাক যেন জানিব, এই নিমিত্তে তোমাৰ বাসস্থান স্বৰ্গত থাকি তাক শুনিবা, আৰু সেই বিদেশী লোকে তোমালৈ কৰা আটাই প্ৰাৰ্থনাৰ দৰে তালৈ কাৰ্য্য কৰিবা।
\p
\v 44 আৰু তুমি তোমাৰ প্ৰজাক যি কোনো বাটেদি পঠোৱা, সেই বাটেদি যদি তেওঁবিলাকে তেওঁবিলাকৰ শত্ৰুৰে সৈতে যুদ্ধ কৰিবলৈ ওলাই যায়, আৰু তোমাৰ মনোনীত নগৰৰ ফাললৈ আৰু তোমাৰ নামৰ নিমিত্তে মই সজা গৃহৰ ফাললৈ মুখ কৰি যিহোৱাৰ আগত প্ৰাৰ্থনা কৰে,
\v 45 তেন্তে তুমি স্বৰ্গত থাকি তেওঁবিলাকৰ প্ৰাৰ্থনা আৰু মিনতি শুনি, তেওঁবিলাকৰ বিচাৰ নিস্পত্তি কৰিবা।
\p
\v 46 আৰু তেওঁবিলাকে যদি তোমাৰ বিৰুদ্ধে পাপ কৰে, (কিয়নো পাপ নকৰা মানুহ কোনো নাই;) আৰু তুমি তেওঁবিলাকলৈ ক্ৰোদ্ধ হৈ তেওঁবিলাকক শত্ৰুৰ হাতত শুধাই দিয়া, তাতে যদি তেওঁবিলাকৰ শত্ৰুবোৰে তেওঁবিলাকক বন্দী কৰি দূৰত বা ওচৰত থকা শত্ৰুৰ দেশলৈ লৈ যায়,
\v 47 তথাপি তেওঁবিলাকক বন্দী কৰি নিয়া দেশত যদি তেওঁবিলাকে মনত বিবেচনা কৰি ঘূৰি, তেওঁবিলাকক বন্দী কৰি নিয়াবিলাকৰ দেশত থাকি তোমাৰ আগত প্ৰাৰ্থনা কৰি, আমি পাপ কৰিলোঁ, আমি অপথে গলোঁ, আমি কুকৰ্ম্ম কৰিলোঁ,
\v 48 এই বুলি তেওঁবিলাকক বন্দী কৰি নিয়া তেওঁবিলাকৰ শত্ৰুৰ দেশত সকলো মনে সকলো চিত্তে তোমালৈ উলটি, তেওঁবিলাকৰ ওপৰ-পিতৃবিলাকক তুমি দিয়া তেওঁবিলাকৰ দেশৰ ফাললৈ, তোমাৰ মনোনীত নগৰৰ ফাললৈ, আৰু তোমাৰ নামৰ নিমিত্তে মই নিৰ্ম্মাণ কৰা গৃহৰ ফাললৈ মুখ কৰি যদি তোমাৰ আগত প্ৰাৰ্থনা কৰে,
\v 49 তেন্তে তুমি তোমাৰ বাসস্থান স্বৰ্গত থাকি তেওঁবিলাকৰ প্ৰাৰ্থনা আৰু মিনতি শুনি তেওঁবিলাকৰ বিচাৰ নিস্পত্তি কৰিবা;
\v 50 আৰু তোমাৰ বিৰুদ্ধে পাপ কৰা তোমাৰ প্ৰজাবিলাকক ক্ষমা কৰিবা, আৰু তোমাৰ বিৰুদ্ধে কৰা তেওঁবিলাকৰ সকলো অপৰাধ ক্ষমা কৰিবা; আৰু তেওঁবিলাকৰ বন্দী কৰি নিয়াবিলাকে যেন তেওঁবিলাকক দয়া কৰিব, এই নিমিত্তে তেওঁবিলাকলৈ তেওঁলোকৰ দয়া জন্মাবা।
\v 51 কিয়নো তেওঁবিলাক লোহাৰ কুণ্ড স্বৰূপ মিচৰ দেশৰ পৰা অনা তোমাৰ প্ৰজা আৰু তোমাৰ আধিপত্য।
\v 52 তোমাৰ দাস আৰু তোমাৰ প্ৰজা ইস্ৰায়েল লোকবিলাকে যি কোনো সময়ত প্ৰাৰ্থনা কৰিব, সেই সময়ত তেওঁবিলাকৰ প্ৰাৰ্থনালৈ কাণ দিবলৈ তোমাৰ দাস আৰু তোমাৰ প্ৰজাৰ সেই মিনতিলৈ তোমাৰ চকু যেন মুকলি হৈ থাকে, এই নিমিত্তে তেওঁবিলাকৰ প্ৰাৰ্থনা শুনিবা।
\v 53 কিয়নো, হে প্ৰভু যিহোৱা, আমাৰ ওপৰ-পিতৃবিলাকক মিচৰ দেশৰ পৰা অনা কালত তোমাৰ দাস মোচিৰ দ্বাৰাই যেনেকৈ কৈছিলা, তেনেকৈ তোমাৰ আধিপত্য হ’বলৈ তেওঁবিলাকক পৃথিৱীৰ আটাই জাতিবিলাকৰ পৰা তুমিয়েই পৃথক কৰিলা।
\p
\v 54 যিহোৱাৰ আগত এই গোটেই প্ৰাৰ্থনা আৰু নিবেদন কৰি অঁতোৱা হ’লত, চলোমনে যিহোৱাৰ যজ্ঞ-বেদিৰ সন্মুখত স্বৰ্গৰ ফাললৈ হাত মেলি আঁঠু পাৰি থকাৰ পৰা উঠি থিয় হৈ,
\v 55 বৰ মাতেৰে এই কথা কৈ ইস্ৰায়েলৰ গোটেই সমাজক আশীৰ্ব্বাদ কৰিলে,
\v 56 যি জনাই নিজৰ সকলো প্ৰতিজ্ঞা অনুসাৰে নিজৰ প্ৰজা ইস্ৰায়েলক বিশ্ৰাম দিছে, সেই যিহোৱা ধন্য হওক; তেওঁ নিজ দাস মোচিৰ দ্বাৰাই যি প্ৰতিজ্ঞা কৰিলে, সেই উত্তম প্ৰতিজ্ঞাৰ এটি কথাও বিফল হোৱা নাই।
\v 57 আৰু আমাৰ ঈশ্বৰ যিহোৱা যেনেকৈ আমাৰ ওপৰ-পিতৃবিলাকৰ লগত আছিল, তেনেকৈ তেওঁ আমাৰো লগত থাকক; আমাক ত্যাগ নকৰক, আমাক এৰি নাযাওক।
\v 58 তেওঁৰ সকলো পথত চলিবলৈ, আৰু আমাৰ পূৰ্ব্ব-পুৰুষবিলাকক দিয়া তেওঁৰ আজ্ঞা, বিধি, আৰু শাসন-প্ৰণালীবোৰ পালন কৰিবলৈ আমাৰ মন নিজলৈ আকৰ্ষণ কৰক।
\v 59 আৰু যিহোৱাই যে ঈশ্বৰ, তেওঁৰ বাহিৰে আৰু কোনো ঈশ্বৰ নাই, ইয়াক পৃথিৱীৰ সকলো জাতি জানিবৰ নিমিত্তে, দিনে দিনে যেনে প্ৰয়োজন,
\v 60 তেনেকৈ তেওঁ নিজ দাস আৰু নিজ প্ৰজা ইস্ৰায়েলৰ বিচাৰ নিস্পত্তি কৰিবলৈ, এই যি সকলো কথাৰ দ্বাৰাই মই যিহোৱাৰ আগত প্ৰাৰ্থনা কৰিলোঁ, মোৰ এই সকলো কথা দিনে ৰাতিয়ে আমাৰ ঈশ্বৰ যিহোৱাৰ আগত উপস্থিত হৈ থাকক।
\v 61 এই হেতুকে আজিৰ দৰে তেওঁৰ বিধিমতে আচৰণ কৰিবলৈ, আৰু তেওঁৰ আজ্ঞা পালন কৰিবলৈ আমাৰ ঈশ্বৰ যিহোৱাৰ আগত তোমালোকৰ মন সিদ্ধ হওক।
\p
\v 62 পাছে ৰজা আৰু তেওঁৰে সৈতে গোটেই ইস্ৰায়েলে যিহোৱাৰ সাক্ষাতে বলিদান কৰিলে।
\v 63 আৰু চলোমনে যিহোৱাৰ উদ্দেশে দিয়া মঙ্গলাৰ্থক বলিস্বৰূপে বাইশ হাজাৰ গৰু, আৰু এক লাখ বিশ হাজাৰ মেৰ ও ছাগ উৎসৰ্গ কৰিলে। এইদৰে ৰজা আৰু ইস্ৰায়েলৰ সকলো সন্তানে যিহোৱাৰ গৃহৰ প্ৰতিষ্ঠা কৰিলে।
\v 64 সেই দিনা ৰজাই যিহোৱাৰ গৃহৰ সন্মুখত থকা চোতালৰ মাজভাগ পবিত্ৰ কৰিছিল; কিয়নো সেই ঠাইতেই তেওঁ হোম-বলি, ভক্ষ্য নৈবেদ্য, আৰু মঙ্গলাৰ্থক বলিৰ তেল উৎসৰ্গ কৰিছিল; কাৰণ হোম-বলি, ভক্ষ্য নৈবেদ্য, আৰু মঙ্গলাৰ্থক বলিৰ তেল ধৰিবলৈ যিহোৱাৰ সন্মুখত থকা পিতলৰ যজ্ঞ-বেদি সৰু আছিল।
\v 65 এইদৰে সেই সময়ত চলোমন আৰু তেওঁৰ লগৰ গোটেই ইস্ৰায়েলে হমাতৰ প্ৰবেশ স্থানৰ পৰা মিচৰ-জুৰিলৈকে মহা সমাজ হৈ, সাত দিন আৰু সাত দিন, চৌদ্ধ দিন আমাৰ ঈশ্বৰ যিহোৱাৰ সাক্ষাতে উৎসৱ কৰিলে।
\v 66 পাছে অষ্টম দিনা তেওঁ লোকবিলাকক বিদায় দিলত, তেওঁবিলাকে ৰজাক ধন্যবাদ কৰি, যিহোৱাই তেওঁৰ দাস দায়ূদ, আৰু তেওঁৰ প্ৰজা ইস্ৰায়েল লোকবিলাকলৈ কৰা মঙ্গলৰ কাৰণে আনন্দিত আৰু সন্তুষ্ট হৈ নিজ নিজ তম্বুলৈ গুচি গ’ল।
\s ঈশ্বৰে চলোমনৰ প্ৰাৰ্থনাৰ উত্তৰ দিয়া। চলোমনে বন্দী-কামৰ নিমিত্তে মানুহ গোটোৱা। নগৰ আদি নিৰ্ম্মাণ কৰা।
\c 9
\p
\v 1 পাছে, চলোমনে যিহোৱাৰ গৃহ, ৰাজ-গৃহ আৰু নিজ ইচ্ছামতে যি যি কৰ্ম্ম কৰিবলৈ তেওঁ স্থিৰ কৰিছিল, সেই আটাইকে কৰি অঁতালত,
\v 2 যিহোৱাই গিবিয়োনত দৰ্শন দিয়াৰ দৰে চলোমনক দ্বিতীয়বাৰ দৰ্শন দিলে।
\v 3 আৰু যিহোৱাই তেওঁক ক’লে, তুমি মোৰ আগত কৰা তোমাৰ প্ৰাৰ্থনা আৰু মিনতি মই শুনিলোঁ; তুমি নিৰ্ম্মাণ কৰা এই গৃহত মোৰ নাম চিৰকাললৈকে স্থাপন কৰিবৰ নিমিত্তে মই তাক পবিত্ৰ কৰিলোঁ, আৰু সদায় এই ঠাইলৈ মোৰ চকু আৰু ইয়াত মোৰ মন থাকিব।
\v 4 আৰু তুমিও যদি তোমাৰ পিতৃ দায়ূদৰ দৰে একান্ত মনে সৰল ভাৱে মোৰ সাক্ষাতে চলি, মই তোমাক দিয়া সকলো আজ্ঞা অনুসাৰে কাৰ্য্য কৰা আৰু মোৰ বিধিও শাসন প্ৰনালীবোৰ পালন কৰা,
\v 5 তেন্তে ইস্ৰায়েলৰ সিংহাসনৰ ওপৰত বহিবলৈ তোমাৰ সম্বন্ধীয়া মানুহৰ অভাৱ নহ’ব, এই কথা কৈ তোমাৰ পিতৃ দায়ুদৰ আগত মই প্ৰতিজ্ঞা কৰাৰ দৰে, মই ইস্ৰায়েলৰ ওপৰত তোমাৰ ৰাজসিংহাসন চিৰকাললৈকে স্থাপন কৰিম।
\v 6 কিন্তু যদি তোমালোকে বা তোমালোকৰ সন্তানবিলাকে কোনো ৰূপে মোৰ পাছত চলাৰ পৰা ঘুৰা, আৰু তোমালোকৰ আগত স্থাপন কৰা মোৰ আজ্ঞা আৰু বিধিবোৰ পালন নকৰা, কিন্তু চলি গৈ ইতৰ দেৱতাবোৰক সেৱা পুজা কৰা, আৰু সিহঁতৰ আগত প্ৰণিপাত কৰা,
\v 7 তেন্তে মই ইস্ৰায়েলক দিয়া দেশৰ পৰা তেওঁবিলাকক উচ্ছন্ন কৰিম, আৰু নিজ নিজ নিমিত্তে পবিত্ৰ কৰা এই গৃহ নিজ দৃষ্টিৰ পৰা দুৰ কৰিম, তাতে সকলো জাতিৰ মাজত ইস্ৰায়েল দৃষ্টান্ত আৰু বিদ্ৰুপৰ বিষয় হ’ব।
\v 8 আৰু এই গৃহ ইমান ওখ হ’লেও, যি কোনো লোকে ইয়াৰ ওচৰেদি যাব, সি আচৰিত মানিব আৰু ইচ ইচ কৰিব; আৰু লোকে সুধিব, এই দেশলৈ আৰু এই গৃহলৈ যিহোৱাই কিয় এইৰূপ কাৰ্য্য কৰিলে ?
\v 9 তাতে লোকে ক’ব, ইহঁতৰ পূৰ্ব্ব-পুৰুষবিলাকক মিচৰ দেশৰ পৰা বাহিৰ কৰি অনা ঈশ্বৰ যিহোৱাক ইহঁতে ত্যাগ কৰিলে, আৰু ইতৰ দেৱতাবোৰত আসক্ত হৈ সেইবোৰৰ আগত প্ৰণিপাত কৰিলে, সেইবোৰক সেৱা পুজা কৰিলে; এই নিমিত্তে যিহোৱাই ইহঁতৰ ওপৰত এই আটাই অমঙ্গল ঘটালে।
\p
\v 10 চলোমনে যিহোৱাৰ গৃহ আৰু ৰাজগৃহ, এই দুই গৃহ সাজিবলৈ বিশ বছৰ লাগিল;
\v 11 সেই বিশ বছৰৰ মুৰত চলোমন ৰজাই হীৰমক গালীল দেশত থকা বিশখন নগৰ দিলে। তূৰৰ ৰজা হীৰমে চলোমনৰ সকলো ইচ্ছাৰ দৰে, এৰচ কাঠ, দেবদাৰু কাঠ, আৰু সোণ যোগাই দিছিল।
\v 12 পাছে হীৰমে চলোমনে দিয়া নগৰ চাবৰ নিমিত্তে তূৰৰ পৰা আহি, তাক দেখি সন্তোষ নাপালে।
\v 13 তাতে তেওঁ ক’লে, হে মোৰ ভাই, মোক যি নগৰ বোৰ দিলা, এইবোৰ কেনেকুৱা নগৰ ? এই হেতুকে তেওঁ সেইবোৰৰ নাম কাবূল দেশ ৰাখিলে, আজিলৈকে তাৰ সেই নাম আছে।
\v 14 হীৰমে এশ বিশ কিক্কৰ সোণ ৰজালৈ পঠাই দিছিল।
\p
\v 15 আৰু চলোমনে যিহোৱাৰ গৃহ, নিজৰ গৃহ,মিল্লো, যিৰূচালেমৰ গড় হাচোৰ, মগিদ্দো, আৰু গেজৰ নিৰ্ম্মাণকৰিবলৈ বন্দী-কাম কৰিব লগীয়া মানুহবোৰ গোটাব লগীয়া বিবৰণ এই।
\v 16 মিচৰৰ ৰজা ফৰৌণে উঠি গৈ গেজৰ হাত কৰি লৈ জুইৰে পুৰিছিল, আৰু সেই নগৰ নিবাসী কনানীয়াবোৰক বধ কৰি তাক নিজৰ জীয়েক চলোমনৰ ভাৰ্য্যাৰ যৌতুকত দিছিল।
\v 17 আৰু চলোমনে গেজৰ, তলৰ বৈৎ-হোৰোণ,
\v 18 বালৎ, দেশৰ অৰণ্যত থকা তামৰ,
\v 19 ভঁৰাল-নগৰবোৰ, ৰথ আৰু অশ্বাৰোহীবিলাকৰ নগৰবোৰ আদি যিৰূচালেমত ও লিবানোনত আৰু নিজে শাসন কৰা দেশৰ সকলো ফালে যি যি নিৰ্ম্মাণ কৰিবলৈ চলোমনৰ ইচ্ছা আছিল, সেই সকলোকে তেওঁ নিৰ্ম্মাণ কৰিলে।
\v 20 ইস্ৰায়েলৰ সন্তানবিলাকৰ মাজত নোহোৱা অৱশিষ্ট থকা ইমোৰীয়া, হিত্তীয়া, পৰিজ্জীয়া, হিব্বীয়া, আৰু যিবূচীয়া লোকবিলাকৰ
\v 21 যি সন্তানবোৰ দেশত অৱশিষ্ট থাকিল, যিবোৰক ইস্ৰায়েলৰ সন্তানবিলাকে নি:শেষ বিনষ্ট কৰিব নোৱাৰিলে, সিহঁতৰ মাজৰ পৰাই বন্দী-কামৰ নিমিত্তে চলোমনে মানুহ গোটালে; সিহঁতে আজিলৈকে তাকেই কৰি আছে।
\v 22 কিন্তু চলোমনে ইস্ৰায়েলৰ সন্তানবিলাকৰ মাজৰ কাকো বন্দী-কামত নলগালে। কিন্তু তেওঁবিলাকৰ ৰণুৱা, তেওঁ মন্ত্ৰী, তেওঁৰ বিষয়া, সেনাপতি, আৰু সাৰথি ও অশ্বাৰোহীৰ অধ্যক্ষ হ’ল।
\p
\v 23 তেওঁবিলাকৰ মাজৰ পাঁচ শ পঞ্চাশ জন লোক চলোমনৰ কাৰ্য্যত নিযুক্ত কৰা প্ৰধান বিষয়া আছিল; তেওঁবিলাকে কাম কৰোঁতাবিলাকক চলাইছিল।
\p
\v 24 পাছে ফৰৌণ ৰজাই দায়ূদৰ নগৰৰ পৰা, তেওঁ নিমিত্তে চলোমনে সজা নিজ ঘৰলৈ অহামাত্ৰে চলোমনে মিল্লো নিৰ্ম্মাণ কৰিলে।
\p
\v 25 আৰু চলোমনে যিহোৱাৰ নিমিত্তে যি যজ্ঞবেদী নিৰ্ম্মাণ কৰিলে, তাৰ ওপৰত বছৰৰ ভিতৰত তিনিবাৰ সোমবলি আৰু মঙ্গলাৰ্থক বলি উৎসৰ্গ কৰিছিল, আৰু তাৰে সৈতে তেওঁ যিহোৱাৰ সন্মোখত থকা বেদীত ধূপ জ্বলাইছিল এইদৰে তেওঁ গৃহটিৰ কাৰ্য্য সমাপ্ত কৰিলে।
\p
\v 26 আৰু চলোমন ৰজাই ইদোম দেশত চূফ সাগৰ তীৰত থকা এলতৰ ওচৰৰ ইচিয়োন-গেবৰত জাহাজ সজালে।
\v 27 তাতে হীৰমে চলোমনৰ দাসবিলাকৰ লগত, সামুদ্ৰিক কাৰ্য্যত নিপুণ নিজৰ নাবিক দাসবিলাকক জাহাজত পঠালে।
\v 28 সিহঁতে ওফীৰলৈ গৈ, তাৰ পৰা চাৰি শ বিশ কিক্কৰ সোণ লৈ চলোমন ৰজাৰ গুৰিলৈ আহিল।
\c 10
\s চলোমনৰ ওচৰলৈ চিবাৰ ৰাণী অহা। চলোমনৰ ধন আৰু ঐশ্বৰ্য্য।
\p
\v 1 পাছে চিবা দেশৰ ৰাণীয়ে, যিহোৱাৰ নামৰ দ্বাৰাই পোৱা চলোমনৰ যশস্যাৰ কথা শুনি, নিগূঢ়বাক্যৰ দ্বাৰাই তেওঁক পৰীক্ষা কৰিবলৈ আহিল।
\v 2 তেওঁ সুগন্ধি দ্ৰব্য, অতিশয় অধিক সোণ, আৰু অতূশয় অধিক লোকে সৈতে যিৰূচলেমলৈ আহিল; আৰু চলোমনৰ ওচৰলৈ আহি মিতৰ মনত যি যি আছিল, সকলোকে তেওঁ ক’লে।
\v 3 তাতে চলোমনে সকলো প্ৰশ্নৰ উত্তৰ দিলে; ৰজাই বুজিব নোৱাৰা একোৱেই নাছিল, তেওঁ ৰাণীক সকলোকে ক’লে।
\v 4 এইদৰে চিবা ৰাণীয়ে চলোমনৰ সকলো জ্ঞান, তেওঁ নিৰ্ম্মাণ কৰা গৃহ,
\v 5 তেওঁৰ মেজৰ আহাৰীয়া দ্ৰব্য, মন্ত্ৰীসকল বহা, পৰিচাৰকবিলাক থিয় হোৱা আৰু তেওঁবিলাকৰ সাজ, তেওঁৰ পানপাত্ৰ ধৰাবিলাক, আৰু যিহোৱাৰ গৃহলৈ তেওঁ উঠা খটখটী, এই সকলোকে দেখি তেওঁ বিচুৰ্ত্তি খালে।
\v 6 পাছে তেওঁ ৰজাক ক’লে, মই নিজ দেশত আপোনাৰ বাক্য আৰু জ্ঞানৰ বিষয়ে যি কথা শুনিলোঁ, সেয়ে সঁচা আছিল।
\v 7 কিন্তু মই আহি যেতিয়ালৈকে নিজ চকুৰে নেদেখিলোঁ, তেতিয়ালৈকে মই সেই কথাত প্ৰত্যয় নকৰিলোঁ; আৰু চোৱা, ইয়াৰ আধাও মোক কোৱা নাছিল; মই যি কথা শুনিছিলোঁ, তাতকৈয়ো আপোনাৰ জ্ঞান আৰু উন্নতি অধিক।
\v 8 আপোনাৰ এই যি লোকবিলাকে, আপোনাৰ এই যি দাসবিলাকে আপোনাৰ আগত সদায় থিয় হৈ আপোনাৰ জ্ঞানৰ কথা শুনে, ইবিলাক ধন্য।
\v 9 যি জনাই আপোনাক ইস্ৰায়েলৰ সিংহাসনৰ ওপৰত বহুৱাবলৈ আপোনাত সন্তোষ পালে, আপোনাৰ সেই ঈশ্বৰ যিহোৱা ধন্য; যিহোৱাই ইস্ৰায়েলক সদাকাললৈকে প্ৰেম কৰে, এই দেখি তেওঁ বিচাৰ আৰু ধৰ্ম্ম প্ৰচলিত কৰিবলৈ আপোনাক ৰাজপদত নিযুক্ত কৰিলে।
\v 10 পাছে তেওঁ ৰজাক এশ বিশ কিক্কৰ সোণ, অতি অধিক সুগন্ধি দ্ৰব্য আৰু বহুমূল্যৰ মণি দিলে। চিবাৰ ৰাণীয়ে চলোমন ৰজাক যিমান সুগন্ধি দ্ৰব্য দিলে, সিমান অধিক সুগন্ধি দ্ৰব্য, তালৈ আৰু কেতিয়াও অহা নাছিল।
\p
\v 11 হীৰমৰ যি জাহাজে ওফীৰৰ পৰা সোণ আনে, সেই জাহাজৰ দ্বাৰাই ওফীৰৰ পৰা বিস্তৰ অলমূগ কাঠ, আৰু বহুমূল্য মণিও আহে।
\v 12 ৰজাই সেই অলমূগ কাঠেৰে যিহোৱাৰ গৃহ আৰু ৰাজগৃহৰ নিমিত্তে খুটা কৰিলে, আৰু গায়কবিলাকৰ নিমিত্তে বীণা আৰু নেবল সজালে; তেনেকুৱা অলমূগ কাঠ আজিলৈকে অহা নাই, আৰু কোনেও দেখা নাই।
\p
\v 13 পাছে চলোমনে ৰজা হোৱাৰ কাৰণে দিবলৈ বাধ্য হোৱা বস্তুৰ বাহিৰে, চিবাৰ ৰাণীয়ে খোজাৰ দৰে তেওঁ সকলো মনৰ বাঞ্ছা পূৰ কৰিলে। পাছে ৰাণী আৰু তেওঁৰ দাসবিলাক নিজ দেশলৈ উলটি গ’ল।
\p
\v 14 বেপাৰীবিলাকৰ পৰা, আৰু বণিকবিলাকৰ বাণিজ্যৰ পৰা, আৰু মিশ্ৰিত লোকৰ সকলো ৰজা আৰু দেশাধ্যক্ষবিলাকৰ পৰা, যিমান সোণ পালে,
\v 15 তাৰ বাহিৰেও এবছৰ ভিতৰত ছশ ছয়ষষ্টী কিক্কৰ সোণ চলোমনলৈ আহিল।
\v 16 আৰু চলোমন ৰজাই সোণ পিটাই দুশ ঢাল কৰিলে, তাৰ প্ৰত্যেক ঢালত ছশ চেকল সোণ খৰচ হৈছিল;
\v 17 আৰু সোণ পিটাই তিনিশ বাৰূ যুগুত কৰিলে, তাৰ প্ৰত্যেক বাৰূত তিনি মানি সোণ খৰচ হৈছিল। পাছে ৰজাই সেইবোৰ লিবানোনৰ কাঠনিৰ গৃহত ৰাখিলে।
\v 18 ইয়াৰ বাহিৰে ৰজাই হাতী দাঁতৰ এখন ডাঙৰ সিংহাসন সজাই তাৰ ওপৰত উত্তম সোণৰ পতা মাৰিলে।
\v 19 সেই সিংহাসনৰ ছখপিয়া খটখটী আছিল, আৰু সিংহাসনৰ ওপৰৰ ভাগ পাছে ফালে ঘূৰণীয়া আছিল; আৰু বহা ঠাই দুইফালে এটা এটা হাত আছিল, আৰু সেই হাতৰ ওচৰত দুটা সিংহৰ মুৰ্ত্তি থিয় হৈ আছিল।
\v 20 আৰু সেই ছয়খাপৰ ওপৰত দুই মূৰে বাৰটা সিংহৰ মুৰ্ত্তি থিয় হৈ আছিল; এনেকুৱা সিংহাসন আৰু কোনো ৰাজ্যত সজা নাছিল।
\v 21 চলোমন ৰজাৰ সকলো পানপাত্ৰ সোণৰ আছিল, আৰু লিবানোনৰ গৃহৰ আটাই পাত্ৰ শুদ্ধ সোণৰ আছিল; ৰূপৰ একোৱেই নাছিল; চলোমনৰ ৰাজত্বৰ কালত সেয়ে একোৰো মাজত গণ্য নাছিল।
\v 22 কিয়নো সমূদ্ৰত হীৰমৰ জাহাজবোৰৰ লগত তৰ্চীচৰ জাহাজবোৰ আছিল; সেই তৰ্চীচৰ জাহাজবোৰে সোণ, ৰূপ, হাতীদাঁত, বান্দৰ, আৰু মৰা চৰাই লৈ, প্ৰত্যেক তিনিবছৰ মূৰত এবাৰ এবাৰ আহে।
\p
\v 23 এই দৰে ঐশ্বৰ্য্য আৰু জ্ঞানত চলোমন ৰজা পৃথিৱীত থকা সকলো ৰজাতকৈ প্ৰধান হ’ল।
\v 24 ঈশ্বৰে চলোমনৰ মনত যি জ্ঞান দিছিল তেওঁ সেই জ্ঞানৰ কথা শুনিবলৈ গোটেই পৃথিৱীৰ মানুহে তেওঁৰ লগত সাক্ষাৎ কৰিবলৈ চেষ্টা কৰিছিল।
\v 25 আৰু প্ৰতিজনে নিজ নিজ উপহাৰ, অৰ্থাৎ ৰূপৰ আৰু সোণৰ পাত্ৰ, বস্ত্ৰ, অস্ত্ৰ, সুগন্ধি দ্ৰব্য, ঘোঁৰা, আৰু খছৰ আনে, এইদৰে প্ৰতি বছৰে আনে।
\p
\v 26 আৰু চলোমনে ৰথ ও অশ্বাৰোহী লোকবিলাক গোটালে; তেওঁ এক হাজাৰ চাৰিশ ৰথ, আৰু বাৰ হাজাৰ অশ্বাৰোহী আছিল; তেওঁ সিহঁতক নানা ৰথ-নগৰত আৰু ৰজাৰ লগত যিৰূচালেমতো ৰাখিলে।
\v 27 ৰজাই যিৰূচালেমত ৰূপক শিলৰ নিচিনা, আৰু এৰচ কাঠক নিম্ৰ-ভূমিত থকা ডিমৰু গছৰ নিচিনা অধিক কৰিলে।
\v 28 আৰু চলোমনৰ যি ঘোঁৰাবোৰ আছিল, সেই ঘোঁৰাবোৰ মিচৰ পৰা অনা; আৰু সেই ঘোঁৰাবোৰ ৰজাঘৰীয়া বেপাৰীহঁতে মূল্য দি জাকে জাকে আনে।
\v 29 আৰু মিচৰ পৰা কিনি অনা এখন এখন ৰথৰ দাম ছশ চেকল ৰূপ আৰু এটা এটা ঘোঁৰাৰ দাম এশ পঞ্চাশ চেকল ৰূপ; এইদৰে সিহঁতৰ দ্বাৰাই হিত্তীয়া আৰু অৰামীয়া সকলো ৰজাৰ নিমিত্তেও তাক অনা হয়।
\c 11
\s চলোমনৰ বহু বিবাহ আৰু দেৱপুজা। তেওঁৰ শত্ৰু। তেওঁৰ মৃত্যু।
\p
\v 1 চলোমন ৰজাই ফৰৌণৰ জীয়েকৰ বাহিৰেও অনেক বিদেশী তিৰোতাক, অৰ্থাৎ মোৱাবীয়া, অম্মোনীয়া, ইদোমীয়া, চীদোনীয়া, আৰু হিত্তীয়া তিৰোতাবিলাকক প্ৰেম কৰিছিল;
\v 2 যি যি জাতিবিলাকৰ বিষয়ে যিহোৱাই ইস্ৰায়েলৰ সন্তানবিলাকক কৈছিল, যে, তোমালোকে সিহঁতৰ মাজলৈ নাযাবা, আৰু সিহঁতকো তোমালোকৰ মাজলৈ আহিব নিদিবা, কিয়নো সিহঁতে অৱশ্যে তোমালোকৰ মন সিহঁতৰ দেৱতাবোৰলৈ ঘূৰাব, সিহঁতৰেই প্ৰেমত চলোমন আসক্ত হ’ল।
\v 3 তেওঁৰ সাতশ ৰাজকুৱঁৰী পত্নী আছিল, আৰু তেওঁৰ তিনিশ উপপত্নী আছিল; সেই তিৰোতাবিলাকে তেওঁৰ মন অপথে নিলে।
\v 4 কিয়নো চলোমনৰ বৃদ্ধ অৱস্থাত তেওঁৰ তিৰোতাবিলাকে তেওঁৰ মন অপথে নি ইতৰ দেৱতাবোৰৰ পাছত চলালে; এই হেতুকে তেওঁ পিতৃ দায়ূদৰ মনৰ দৰে তেওঁৰ মন নিজ ঈশ্বৰ যিহোৱাৰ আগত সিদ্ধ নাছিল।
\v 5 কাৰণ চলোমন চিদোনীয়াহঁতৰ দেৱী অষ্টাৰেতৰ আৰু অম্মোনীয়াহঁতৰ দেৱতা ঘিণলগীয়া মিলকমৰ পাছত চলোঁতা হ’ল।
\v 6 এই দৰে চলোমনে যিহোৱাৰ দৃষ্টিত কু-আচৰণ কৰিলে, তেওঁৰ দায়ূদৰ নিচিনাকৈ সকলো ভাৱে যিহোৱাৰ পাছত নচলিল।
\v 7 সেই কালত চলোমনে যিৰূচালেমৰ সন্মুখত থকা পৰ্বতত মোৱাবৰ দেৱতা ঘিণলগীয়া কমোচৰ নিমিত্তে, আৰু অম্মোনৰ সন্তানবিলাকৰ দেৱতা ঘিণলগীয়া মোলকৰ নিমিত্তে ওখ ঠাই নিৰ্ম্মাণ কৰিলে।
\v 8 তেওঁৰ যিমান পৰজাতিয় তিৰোতাবিলাকে নিজ নিজ দেৱতাৰ উদ্দেশে ধূপ জ্বলাই আৰু বলিদান কৰে, সেই আটাইৰে নিমিত্তে তেওঁ সেইদৰে কৰিলে।
\p
\v 9 পাছে যিহোৱা চলোমনৰ ওপৰত ক্ৰোদ্ধ হ’ল; কিয়নো তেওঁৰ মন ইস্ৰায়েলৰ ঈশ্বৰ যিহোৱাৰ পৰা অপথে গ’ল; তেওঁ দুবাৰ তেওঁক দৰ্শন দিছিল,
\v 10 আৰু এই বিষয়ে তেওঁক আজ্ঞা দি অন্য দেৱতাবোৰৰ পাছত যাবলৈ নিষেধ কৰিছিল, কিন্তু যিহোৱাই দিয়া সেই আজ্ঞা তেওঁ পালন নকৰিলে।
\v 11 এই হেতুকে যিহোৱাই চলোমনক ক’লে, তোমাৰ এনে আচৰণ হোৱাত, আৰু মোৰ নিয়মটিও মই তোমাক দিয়া বিধিবোৰ পালন নকৰাত, মই নিশ্চয়ে তোমাৰ পৰা ৰাজ্য কাঢ়ি লৈ তোমাৰ দাসক দিম।
\v 12 কিন্তু তোমাৰ পিতৃ দায়ূদলৈ চাই তোমাৰ দিনতে তাক নকৰি, তোমাৰ পুত্ৰৰ হাতৰ পৰা তাক কাঢ়ি ল’ম।
\v 13 তথাপি গোটেই ৰাজ্য কাঢ়ি নল’ম কিন্তু মোৰ দাস দায়ূদলৈ চাই আৰু মোৰ মনোনীত যিৰূচালেমলৈ চাই তোমাৰ পুত্ৰক এক ফৈদ দিম।
\p
\v 14 পাছে যিহোৱাই ইদোমীয়া হদদ নামেৰে চলোমনৰ এজন শত্ৰু উৎপন্ন কৰিলে; সেই মানুহ ইদোম দেশীয় ৰাজবংশৰ লোক।
\v 15 কিয়নো যি সময়ত দায়ূদ ইদোম দেশত আছিল, আৰু সেনাপতি যোৱাবে হত লোকবিলাকক পুতি গৈ ইদোমৰ সকলো পুৰুষবিলাকক বধ কৰিছিল,
\v 16 (যোৱাব আৰু ইস্ৰায়েলৰ আটাই লোক ইদোমতে ছমাহ থাকি ইদোমৰ সকলো পুৰুষবিলাকক সংহাৰ কৰিলে ; )
\v 17 সেই কালত হদদ আৰু তাৰ পিতৃৰ কেতবোৰ ইদোমীয়া দাস মিচৰলৈ যাবৰ মনেৰে পলাল। তেতিয়া হদদ সৰু ল’ৰা আছিল।
\v 18 সিহঁত মিদিয়নৰ পৰা ওলাই পাৰণলৈ গ’ল; আৰু মানুহ লগত লৈ পাৰণৰ পৰা ওলাই মিচৰলৈ, মিচৰৰ ফৰৌণ ৰজাৰ ওচৰলৈ গ’ল; ফৰৌণ ৰজাই তেওঁক এটা ঘৰ দিলে আৰু জীৱিকাৰ উপায় নিৰূপণ কৰি তেওঁক মাটিও দিলে।
\v 19 আৰু হদদে ফৰৌণৰ আগত ইমান অধিক অনুগ্ৰহ পালে, যে, ফৰৌণে নিজ ভাৰ্য্যা তহপিনেচ ৰাণীৰ ভনীয়েকে সৈতে বিয়া দিলে।
\v 20 পাছে তহপিনেচৰ ভনীয়েকে গনুবৎ নামেৰে এটি পুত্ৰ প্ৰসৱ কৰিলে; তাক তহপিনেচে ফৰৌণৰ ঘৰতে পিয়াহ এৰুৱালে; আৰু গনুবৎ ফৰৌণৰ ঘৰতে ফৰৌণৰ কোঁৱৰবিলাকৰ মাজতে থাকিল।
\v 21 পাছে দায়ূদ তেওঁৰ ওপৰ-পিতৃবিলাকৰ লগত নিদ্ৰিত হোৱা আৰু সেনাপতি যোৱাব মৰা কথা হদদে মিচৰ দেশত শুনি ফৰৌণক ক’লে মোক বিদায় দিয়ক, মই নিজ দেশলৈ যাওঁ।
\v 22 তাতে ফৰৌণে তেওঁক ক’লে, মোৰ ইয়াত তোমাৰ কি অভাৱ আছে, যে, তুমি নিজৰ দেশলৈ যাবলৈ ইচ্ছা কৰিছা ? তেওঁ ক’লে, একোৰো অভাৱ নাই; তথাপি মোক বিদায় দিয়ক।
\p
\v 23 ঈশ্বৰে চলোমনৰ আৰু এজন শত্ৰু অৰ্থাৎ ইলিয়াদাৰ পুতেক ৰজোনক উৎপন্ন কৰিলে; তেওঁ নিজ প্ৰভু চোবাৰ ৰজা হদদেজৰৰ পৰা পলাই গৈছিল;
\v 24 আৰু যি কালত দায়ূদে চোবীয়াহঁতক আঘাত কৰিছিল, সেই কালত তেওঁ নিজৰ লগত মানুহ গোটাই দলৰ ওপৰত দলপতি হৈছিল; পাছে সিহঁতে দম্মেচকলৈ গৈ তাত নিবাস কৰি, দম্মেচকৰ ওপৰত শাসন কৰিলে।
\v 25 আৰু হদদে কৰা অপকাৰৰ বাহিৰেও, তেওঁ চলোমনৰ গোটেই আয়ুসৰ কালত ইস্ৰায়েলৰ শত্ৰু আছিল; আৰু তেওঁ ইস্ৰায়েলক ঘিণ কৰিলে; আৰু অৰামৰ ওপৰত ৰাজত্ব কৰিলে।
\p
\v 26 আৰু চৰেদাত থকা ইফ্ৰয়িমীয়া নবাটৰ পুত্ৰ যাৰবিয়াম, চলোমনৰ দাস আছিল; তেওঁৰ মাকৰ নাম চৰোৱা, তাই বিধৱা তিৰোতা; তেওঁ ৰজাৰ বিৰুদ্ধে হাত দাঙিলে।
\v 27 তেওঁ ৰজাৰ বিৰুদ্ধে হাত দঙাৰ কাৰণ এই। চলোমনে মিল্লো নিৰ্ম্মাণ কৰিছিল, আৰু তেওঁৰ পিতৃ দায়ূদৰ নগৰৰ ভগা ঠাই এডোখৰ বন্ধ কৰিছিল।
\v 28 সেই যাৰবিয়াম কাৰ্য্যৰ উপযুক্ত উৎসাহী পুৰুষ আছিল; এতেকে চলোমনে সেই ডেকাক পৰিশ্ৰমী দেখি তেওঁ যোচেফৰ বংশৰ সকলো ভাৰ-বোৱা লোকৰ ওপৰত অধ্যক্ষ পাতিলে।
\v 29 পাছে যাৰবিয়াম যিৰূচালেমৰ পৰা বাহিৰলৈ যাওঁতে চিলোনীয়া অহীয়া ভাববাদীয়ে তেওঁক বাটত লগ পালে; তেতিয়া অহীয়াৰ গাত নতুন কাপোৰ আছিল; আৰু পথাৰত তেওঁবিলাক দুজন অকলে আছিল।
\v 30 তাতে অহীয়াৰ নিজৰ গাত থকা সেই নতুন কাপোৰ ধৰি তাক চিৰি বাৰ ডোখৰ কৰিলে,
\v 31 আৰু যাৰবিয়ামক ক’লে, তুমি ইয়াৰ দহ ডোখৰ লোৱা, কিয়নো ইস্ৰায়েলৰ ঈশ্বৰ যিহোৱাই এই দৰে কৈছে, চোৱা, মই চলোমনৰ হাতৰ পৰা ৰাজ্য কাঢ়ি লৈ দহ ফৈদ তোমাক দিম।
\v 32 ( কিন্তু মোৰ দাস দায়ূদৰ কাৰণে, আৰু ইস্ৰায়েলৰ আটাই ফৈদৰ মাজৰ পৰা মই মনোনীত কৰা যিৰূচালেমৰ কাৰণেও তেওঁ এক ফৈদ পাব।)
\v 33 কাৰণ তেওঁবিলাকে মোক ত্যাগ কৰি, চিদোনীয়াবিলাকৰ অষ্টাৰেৎ দেৱীক, মোৱাবৰ কমোচ দেৱতাক আৰু অম্মোনৰ সন্তানবিলাকৰ মিলকম দেৱতাক সেৱা-পূজা কৰিলে; আৰু নিজ পিতৃ দায়ূদৰ নিচিনাকৈ, মোৰ দৃষ্টিত যি ভাল তাক কৰিবলৈ, আৰু মোৰ বিধি ও শাসন-প্ৰণালীবোৰ পালন কৰিবলৈ তেওঁবিলাকে মোৰ পথত চলা নাই।
\v 34 তথাপি মই তেওঁৰ হাতৰ পৰা গোটেই ৰাজ্য নল’ম, কিন্তু মোৰ আজ্ঞা আৰু বিধিবোৰ পালন কৰাৰ কাৰণে মই মনোনীত কৰা মোৰ দাস দায়ূদলৈ চাই তেওঁ জীয়াই থাকেমানে মই তেওঁক অধিপতি পদত ৰাখিম।
\v 35 কিন্তু তেওঁৰ পুতেকৰ হাতৰ পৰা ৰাজ্য লৈ তোমাক দিম, তোমাক দহ ফৈদ দিম।
\v 36 আৰু মোৰ নাম স্থাপন কৰিবৰ নিমিত্তে মই মনোনীত কৰা যিৰূচালেম নগৰৰ মাজত মোৰ সন্মুখে যেন মোৰ দাস দায়ূদৰ প্ৰদীপ সদায় জ্বলে, এই নিমিত্তে তেওঁৰ পুতেকক এক ফৈদ দিম।
\v 37 আৰু মই তোমাক গ্ৰহণ কৰিম; তাতে তুমি তোমাৰ মনৰ সকলো ইচ্ছাৰ দৰে ৰাজত্ব কৰিবা আৰু ইস্ৰায়েলৰ ৰজা হ’বা।
\v 38 আৰু যদি তুমি মোৰ দাস দায়ূদে কৰা নিচিনাকৈ, মোৰ বিধি আৰু আজ্ঞা পালন কৰিবলৈ, মোৰ সকলো আদেশত মনযোগ কৰা, মোৰ পথত চলা আৰু মোৰ দৃষ্টিত যি ভাল তাক কৰা, তেন্তে মই তোমাৰ লগত থাকিম; আৰু মই যেনেকৈ দায়ূদৰ নিমিত্তে কৰিলোঁ, তেনেকৈ তোমাৰ নিমিত্তেও এক দৃঢ় বংশ স্থাপন কৰিম, আৰু তোমাক ইস্ৰায়েলক দিম।
\v 39 সেই কাৰণত মই দায়ূদৰ বংশক ক্লেশ দিম, কিন্তু সদাকাললৈকে নহয়।
\v 40 এই কাৰণে চলোমনে যাৰবিয়ামক বধ কৰিবলৈ বিচাৰিলে, কিন্তু যাৰবিয়াম উঠি মিচৰলৈ, মিচৰৰ ৰজা চীচকৰ ওচৰলৈ পলাই গ’ল, আৰু চলোমনৰ মৃত্যু নোহোৱালৈকে মিচৰতে থাকিল।
\p
\v 41 চলোমনৰ অৱশিষ্ট বৃত্তান্ত, তেওঁৰ সকলো কাৰ্য্য আৰু জ্ঞানৰ কথা জানো চলোমনৰ জীৱন-চৰিত্ৰৰ পুস্তকত লিখা নাই ?
\v 42 চলোমনে যিৰূচালেমত গোটেই ইস্ৰায়েলৰ ওপৰত চল্লিশ বছৰ ৰাজত্ব কৰিলে।
\v 43 পাছে চলোমন তেওঁৰ ওপৰ-পিতৃবিলাকৰ লগত নিদ্ৰিত হ’লত, তেওঁক তেওঁৰ পিতৃ দায়ূদৰ নগৰত মৈদাম দিয়া হ’ল, আৰু তেওঁৰ পুত্ৰ ৰহবিয়াম তেওঁৰ পদত ৰজা হ’ল।
\c 12
\s দহ ফৈদৰ বিদ্ৰোহ। যাৰবিয়ামৰ ৰাজত্ব। বৈৎএলত কৰা দেৱপূজা।
\p
\v 1 পাছে ৰহবিয়াম চিখিমলৈ গ’ল; কিয়নো তেওঁক ৰজা পাতিবৰ নিমিত্তে গোটেই ইস্ৰায়েল চিখিমলৈ গৈছিল।
\v 2 এনেতে মবাতৰ পুত্ৰ যৰবিয়ামে সেই বাতৰি পালত, (কিয়নো তেওঁ সেই সময়ত মিচৰত আছিল; চলোমন ৰজাৰ ভয়ত তেওঁ তালৈ পলাই গৈ তাত বাস কৰিছিল,
\v 3 আৰু লোকবিলাকে মানুহ পঠাই মাতি আনিছিল ; ) তেওঁ আৰু ইস্ৰায়েলৰ গোটেই সমাজে আহি ৰহবিয়ামক এই কথা ক’লে,
\v 4 আপোনাৰ পিতৃয়ে আমাৰ ওপতৰ অসহনীয় যুৱলি দি গ’ল, আপুনি তাক কিছু লঘু কৰক; তেতিয়া আমি আপোনাৰ দাস হৈ থাকিম।
\v 5 তাতে তেওঁ তেওঁবিলাকক ক’লে, তিনি দিনলৈ দিন দিছোঁ, তোমালোক এতিয়া যোৱা; তেতিয়া লোকবিলাক গুচি গ’ল।
\p
\v 6 পাছে ৰহবিয়াম ৰজাই, তেওঁৰ পিতৃ চলোমন জীয়াই থকাৰ কালত যি বৃদ্ধবিলাক তেওঁৰ আগত থিয় হৈ থাকিছিল, তেওঁবিলাকৰ লগত মন্ত্ৰণা কৰি সুধিলে, মই সেই লোকবিলাকক উত্তৰ দিবলৈ তোমালোকে কি পৰামৰ্শ দিয়া ?
\v 7 তাতে তেওঁবিলাকে তেওঁক ক’লে, আপুনি যদি সেই লোকবিলাকৰ দাস হৈ তেওঁবিলাকৰ কথাত মান্তি হয়, আৰু ভাল কথা কৈ তেওঁবিলাকক উত্তৰ দিয়ে, তেন্তে তেওঁবিলাক চিৰকাললৈকে আপোনাৰ দাস হৈ থাকিব।
\v 8 কিন্তু তেওঁক বৃদ্ধবিলাকে দিয়া পৰামৰ্শ তেওঁ ত্যাগ কৰি, নিজৰ আগত থিয় হৈ থাকোঁতা তেওঁৰে একে সমান ডাঙৰ দীঘল হোৱা ডেকাবিলাকে সৈতে মন্ত্ৰণা কৰিলে।
\v 9 তেওঁ তেওঁবিলাকক সুধিলে, আপোনাৰ পিতৃয়ে আমাৰ ওপৰত যি যুৱলি দি গ’ল, তাৰ কিছু লঘু কৰক বুলি মোৰ আগত কোৱা সেইবিলাকক মই উত্তৰ দিবৰ নিমিত্তে তোমালোকে কি পৰামৰ্শ দিয়া ?
\v 10 তাতে তেওঁৰে একে সমানে ডাঙৰ দীঘল হোৱা সেই ডেকাবিলাকে তেওঁক ক’লে, আপোনাৰ পিতৃয়ে আমাৰ ওপৰত গধুৰ যুৱলি দি গ’ল, কিন্তু আপোনি কিছু লঘু কৰক বুলি আপোনাৰ আগত কোৱা সেই ডেকাবিলাকক এই কথা ক’ব, মোৰ কেঁঞা আঙুলি মোৰ পিতৃ কঁকালতকৈয়ো ডাঙৰ।
\v 11 এই হেতুকে শুনা, মোৰ পিতৃয়ে তোমালোকৰ ওপৰত গধুৰ যুঁৱলিৰ ভাৰ দি গ’ল, মই তাক আৰু গধুৰ কৰিম; মোৰ পিতৃয়ে তোমালোকক চাবুকেৰে শাস্তি দিছিল, কিন্তু মই হ’লে তোমালোকক কেঁকোৰা-বিছাৰে শাস্তি দিম, এই বুলি তেওঁবিলাকক ক’ব।
\p
\v 12 পাছে, তৃতীয় দিনা মোৰ ওচৰলৈ আকৌ আহিবা, ৰজাই কোৱা এই কথাৰ দৰেই যাৰবিয়াম আদি সকলো লোক তৃতীয় দিনা ৰহবিয়ামৰ ওচৰলৈ আহিল।
\v 13 তাতে ৰজাই লোকবিলাকক টান টান কথাই উত্তৰ দিলে, আৰু তেওঁক বৃদ্ধবিলাকে দিয়া পৰামৰ্শ তেওঁ ত্যাগ কৰি,
\v 14 সেই ডেকাবিলাকৰ পৰামৰ্শ অনুসাৰে তেওঁবিলাকক এই কথা ক’লে, মোৰ পিতৃয়ে তোমালোকৰ ওপৰত গধুৰ যুৱলি দি গ’ল, কিন্তু মই তাক আৰু গধুৰ কৰিম; মোৰ পিতৃয়ে তোমালোকক চাবুকেৰে শাস্তি দিছিল, কিন্তু মই হলে তোমালোকক কেকোঁৰা-বিছাৰে শাস্তি দিম
\v 15 এই দৰে ৰজাই লোকবিলাকৰ কথালৈ কাণ নিদিলে; কিয়নো চিলোনীয়া অহীয়াৰ মুখে নবাতৰ পুত্ৰ য়াৰবিয়ামক যিহোৱাই কোৱা নিজ বাক্য সিদ্ধ কৰিবৰ অৰ্থে যিহোৱাৰ পৰা এই ঘটনা হ’ল।
\p
\v 16 যেতিয়া গোটেই ইস্ৰায়েলে ৰজাক তেওঁবিলাকৰ কথালৈ কাণ নিদিয়া দেখিলে, তেতিয়া তেওঁবিলাকে ৰজাক উত্তৰ দি ক’লে, দায়ুদত আমাৰ কি ভাগ আছে ? যিচয়ৰ পুত্ৰত আমাৰ কোনো অধিকাৰ নাই; হে ইস্ৰায়েল নিজ নিজ তম্বুলৈ গুচি যোৱা; হে দায়ূদ এতিয়া তুমি নিজ বংশলৈ চোৱা। তাতে ইস্ৰায়েলে নিজ নিজ তম্বুলৈ গুচি গ’ল।
\v 17 কিন্তু যিহোদাৰ নগৰ বোৰত বাস কৰা ইস্ৰায়েলৰ সন্তানবিলাকৰ ওপৰত হ’লে, ৰহবিয়াম ৰজা হৈ থাকিল।
\v 18 পাছে, ৰহবিয়াম ৰজাই বন্দী-কাম কৰাবোৰ অধ্যক্ষ অদোৰামক পঠালত, গোটেই ইস্ৰায়েলে তেওঁলৈ এনেকৈ শিল দলিয়ালে, যে, তেওঁ তাতে মৰিল; আৰু ৰহবিয়াম ৰজাই যিৰূচালেমলৈ পলাই যাবৰ নিমিত্তে বেগা বেগীকৈ নিজৰ ৰথত উঠিল।
\v 19 এইদৰে ইস্ৰায়েলে দায়ুদৰ বংশৰ বিৰুদ্ধে বিদ্ৰোহ আচৰণ কৰিলে, আজিলৈকে সেই ভাৱেই আছে।
\v 20 পাছে গোটেই ইস্ৰায়েলে যাৰবিয়াম ঘুৰি অহা কথা শুনি, দূত পঠাই তেওঁক মণ্ডলী ওচৰলৈ মতাই আনি গোটেই ইস্ৰায়েলৰ ওপৰত ৰজা পাতিলে; তাতে কেৱল যিহোদা ফৈদৰ বাহিৰে, আন কোনেও দায়ুদৰ বংশৰ পাছত চলোতা নহ’ল।
\p
\v 21 ৰহবিয়াম যেতিয়া যিৰূচালেমলৈ আহিল, তেতিয়া চলোমনৰ পুত্ৰ ৰহবিয়ামৰ অধিনলৈ ৰাজ্য পুনৰায় আনিব নিমিত্তে, ইস্ৰায়েলৰ বংশৰ বিৰুদ্ধে যুদ্ধ কৰিবলৈ, যিহোদাৰ গোটেই বংশ আৰু বিন্যামিনৰ ফৈদক, অৰ্থাৎ এক লাখ আশী হাজাৰ মনোনীত যুদ্ধাৰু লোকক তেওঁ গোটালে।
\v 22 কিন্তু ঈশ্বৰৰ লোক চময়িয়াৰ ওচৰলৈ ঈশ্বৰৰ বাক্য আহিল, বোলে,
\v 23 তুমি যিহূদাৰ ৰজা চলোমনৰ পুত্ৰ ৰহবিয়ামক, যিহূদাৰ ৰজা আৰু বিন্যামীনৰ গোটেই বংশক আৰু আন লোকবিলাকক কোৱা যিহোৱাই এই কথা কৈছে,
\v 24 তোমালোকে উঠি নাযাবা আৰু নিজ নিজ ভাই ইস্ৰায়েল সন্তানবিলাকৰ বিৰুদ্ধে যুদ্ধ নকৰিবা; প্ৰতিজন নিজ নিজ ঘৰলৈ উলটি যোৱা; কিয়নো মোৰ দ্বাৰাইহে এই কথা হৈছে। তাতে লোকবিলাকে যিহোৱাৰ বাক্যলৈ কাণ দিলে, যিহোৱাৰ বাক্য অনুসাৰে নিজ নিজ বাটেদি উলটি গুচি গ’ল।
\p
\v 25 পাছে যাৰবিয়মে ইফ্ৰয়িম পৰ্বতীয়া অঞ্চলত চিখিম দৃঢ় কৰি তাৰ মাজতে বসতি কৰিলে, আৰু তাৰ পৰা গৈ পনূৱেল দৃঢ় কৰিলে।
\v 26 আৰু যাৰবিয়ামে নিজৰ মনতে ক’লে, এতিয়া দায়ূদৰ বংশলৈ ৰাজ্য পুনৰায় যাব;
\v 27 এই লোকবিলাকে যদি যিৰূচালেমত থকা যিহোৱাৰ গৃহ দৃঢ় কৰিবলৈ যায়, তেন্তে তেওঁলোকৰ প্ৰভু যিহূদাৰ ৰজা ৰহবিয়ামলৈ এই লোক বিলাকৰ মন ঘূৰিব; তাতে তেওঁবিলাকে মোক বধ কৰি পুনৰায় যিহূদাৰ ৰজা ৰহবিয়ামৰ ফলীয়া হব।
\v 28 এই হেতুকে ৰজাই মন্ত্ৰণা কৰি সোণৰ দুটা দামুৰি নিৰ্ম্মাণ কৰাই লোকবিলাকক ক’লে, যিৰূচালেমলৈ যোৱা তোমালোকলৈ বাহূল্য মাত্ৰ; এতেকে হে ইস্ৰায়েল, চোৱা, যি জনাই মিচৰ দেশৰ পৰা তোমালোকক বাহিৰ কৰি আনিলে তোমালোকৰ সেই ঈশ্বৰ এৱেঁই।
\v 29 পাছে সেইবোৰৰ এটা বৈৎএলত, আনটো দানত স্থাপন কৰিলে।
\v 30 এই কাৰ্য্যৰ পাপৰ কাৰণ হ’ল; কিয়নো লোকবিলাকে সিটো প্ৰতিমাৰ আগত সেৱা কৰিবলৈ দানলৈকে যায়।
\v 31 আৰু তেওঁ ওখ ঠাইত ঘৰ সাজিলে, আৰু যিবোৰ লেবীৰ সন্তান নহয় এনে লোকবিলাকৰ মাজৰ পৰা পুৰোহিত পাতিলে।
\v 32 পাছে যাৰবিয়মে অষ্টম মাহৰ পঞ্চদশ দিনা, যিহূদাৰ উৎসৱৰ নিচিনা এক উৎসৱ পাতি যজ্ঞ-বেদিলৈ উঠি গ’ল; তেওঁ বৈৎএলত এই দৰে কৰি, নিজে নিৰ্ম্মাণ কৰা দামুৰি কেইটাৰ আগত বলি উৎসৰ্গ কৰিলে; আৰু নিজে কৰা ওখ ঠাইৰ পুৰোহিতবোৰক বৈৎএলত থলে।
\v 33 অষ্টম মাহত অৰ্থাৎ যি মাহ তেওঁ নিজ ইচ্ছামতে নিৰূপণ কৰিছিল, সেই অষ্টম মাহৰ পঞ্চদশ দিনা বৈৎএলত তেওঁ নিৰ্ম্মাণ কৰা যজ্ঞ-বেদিলৈ উঠি গ’ল; আৰু তেওঁ ইস্ৰায়েলৰ সন্তানবিলাকৰ নিমিত্তে এক উৎসৱ নিৰূপণ কৰিলে, আৰু ধূপ জ্বলাবৰ নিমিত্তে যজ্ঞ-বেদিলৈ উঠি গ’ল।
\c 13
\s যাৰবিয়ামৰ দেবপুজাৰ বিৰুদ্ধে কোৱা ভাৱবাণী।
\p
\v 1 পাছে যাৰবিয়ামে ধূপ জ্বলাবৰ নিমিত্তে যজ্ঞ-বদিৰ ওপৰত থিয় হৈ থাকোতে, চোৱা, ঈশ্বৰৰ এজন লোক যিহোৱাৰ বাক্যৰ প্ৰভাৱত যিহূদাৰ পৰা বৈৎএললৈ আহিল।
\v 2 আৰু তেওঁৰ যজ্ঞ-বেদিৰ বিৰুদ্ধে যিহোৱাৰ বাক্যৰ প্ৰভাৱত এই কথা ঘোষণা কৰিলে, হে বেদি, বেদি, যিহোৱাই এই কথা কৈছে, চোৱা, দায়ুদৰ বংশত যোচিয়া নামেৰে এটি পুত্ৰ জন্মিব; আৰু তোমাৰ ওপৰত ধুপ জ্বলাওঁতা ওখ ঠাইৰ পুৰোহিতবোৰক তোমাৰ ওপৰত বলিদান কৰিব, আৰু তোমাৰ ওপৰত মনুষ্যৰ হাড় দগ্ধ কৰা যাব।
\v 3 আৰু সেইদিনাই তেওঁ এটা চিন নিৰূপণ কৰি ক’লে, যিহোৱাই কোৱা চিন এই, চোৱা, এই যজ্ঞ-বেদি ফাটি যাব, আৰু ইয়াৰ ওপৰত থকা ভস্ম মাটিত পৰা যাব।
\v 4 পাছে যেতিয়া ৰজাই, বৈৎএলত থকা যজ্ঞ-বেদিৰ বিৰুদ্ধে ঘোষণা কৰা সেই ঈশ্বৰৰ লোকৰ কথা শুনিলে, তেতিয়া যাৰবিয়ামে যজ্ঞ-বেদিৰ পৰা হাত মেলি ক’লে, তাক ধৰ; তাতে তেওঁৰ বিৰুদ্ধে মেলা নিজ হাত এনেকৈ শুকাই গ’ল, যে, তেওঁ তাক আৰু কোঁচাব নোৱাৰিলে।
\v 5 আৰু ঈশ্বৰৰ লোকে ঈশ্বৰৰ বাক্য প্ৰভাৱত যি চিন নিৰূপণ কৰিছিল, সেই অনুসাৰে যজ্ঞ-বেদি ফাটি গ’ল। আৰু যজ্ঞ-বেদিৰ পৰা ভস্ম পৰি গ’ল।
\v 6 তেতিয়া ৰজাই ঈশ্বৰৰ লোকক উত্তৰ কৰি ক’লে, মোৰ হাত যেন সুস্ত হয়, এই নিমিত্তে তুমি নিজ ঈশ্বৰ যিহোৱাৰ আগত অনুগ্ৰহ যাচনা কৰি মোৰ নিমিত্তে প্ৰাৰ্থনা কৰা; তাতে ঈশ্বৰৰ লোকে যিহোৱাৰ অনুগ্ৰহ যাচনা কৰিলত, ৰজাৰ হাত সুস্থ হৈ আগৰ নিচিনা হ’ল।
\v 7 পাছে ৰজাই ঈশ্বৰৰ লোকক ক’লে, তুমি মোৰ লগত ঘৰলৈ আহি প্ৰাণ জুৰুৱা, আৰু মই তোমাক উপহাৰ দিম।
\v 8 কিন্তু ঈশ্বৰৰ লোকে ৰজাক ক’লে, যদি তুমি মোক নিজ ঘৰৰ আদখিনি দিয়া, তথাপি তোমাৰ লগত নোসোমাম, আৰু এই ঠাইত অন্ন ভোজন বা জল পান নকৰিম;
\v 9 কিয়নো যিহোৱাৰ বাক্যৰ দ্বাৰাই মোক এই দৰে আজ্ঞা দিয়া হৈছে, যে, তুমি অন্ন ভোজন আৰু জল পান নকৰিবা, আৰু যি বাটেদি যাবা, সেই বাটেদি উলটিও নাহিবা।
\v 10 তাতে তেওঁ যি বাটেদি বৈৎএললৈ আহিছিল, সেই বাটেদি নগৈ আন বাটেদি প্ৰস্থান কৰিলে।
\p
\v 11 সেই সময়ত বৈৎএলত এজন বৃদ্ধ ভাববাদী বাস কৰিছিল; তেওঁৰ পুতেকবিলাকৰ এজনে আহি সেই দিনা বৈৎএলত ঈশ্বৰৰ লোকে কৰা আটাই কৰ্ম্মৰ কথা তেওঁক ক’লে, আৰু ৰজাৰ আগত যি কথা কৈছিল, সিহঁতে তাকো নিজৰ বাপেকৰ আগত ক’লে।
\v 12 তাতে সিহঁতৰ বাপেকে সিহঁতক সুধিলে, তেওঁ কোন বাটেদি গ’ল ? কিয়নো যিহূদাৰ পৰা অহা ঈশ্বৰৰ সেই লোক কোন বাটে গৈছিল, তাতে তেওঁৰ পুতেকবিলাকে দেখিছিল।
\v 13 তেতিয়া তেওঁৰ নিজৰ পুতেকবিলাকক ক’লে, মোৰ নিমিত্তে গাধত জীন লগোৱা। তাতে সিহঁতে তেওঁৰ নিমিত্তে গাধত জীন লগাই দিলত, তেওঁ তাৰ ওপৰত উঠিল,
\v 14 ঈশ্বৰৰ লোকৰ পাছত গৈ, এজোপা এলা গছৰ তলত তেওঁক বহি থকা পাই সুধিলে, যিহূদাৰ পৰা অহা ঈশ্বৰৰ লোক তুমিয়েই নে ? তেওঁ ক’লে, মইয়েই হওঁ।
\v 15 তেতিয়া বৃদ্ধ ভাববাদীয়ে ক’লে, মোৰ লগত ঘৰলৈ আহি ভোজন কৰা।
\v 16 তাতে তেওঁ বৃদ্ধ ভাববাদীক ক’লে, মই তোমাৰ লগত উলটি যাব, আৰু তোমাৰ লগত ঘৰত সোমাব নোৱাৰোঁ; আৰু তোমাৰ লগত সেই ঠাইত অন্ন ভোজন আৰু জল পান নকৰোঁ;
\v 17 কিয়নো যিহোৱাৰ বাক্যৰ দ্বাৰাই মোক আজ্ঞা দিয়া হৈছে, যে, তুমি অন্ন ভোজন আৰু জল পান নকৰিবা, আৰু যি বাটেদি যাবা, সেই বাটেদি উলটি নাহিবা।
\v 18 তাতে বৃদ্ধ ভাববাদীয়ে তেওঁক ক’লে, তোমাৰ নিচিনা ময়ো এজন ভাববাদী; এজন দূতে যিহোৱাৰ বাক্যৰ দ্বাৰাই মোক এই কথা ক’লে, তেওঁ অন্ন ভোজন আৰু জল পান কৰিবৰ নিমিত্তে, তুমি তেওঁক তোমাৰ ঘৰলৈ উলটাই আনাগৈ। কিন্তু বৃদ্ধ ভাববাদী তেওঁৰ আগত মিছা কথা ক’লে।
\v 19 পাছে তেওঁ সেই বৃদ্ধ ভাববাদীৰ লগত উলটি আহি, তেওঁৰ লগত অন্ন ভোজন আৰু জল পান কৰিলে।
\p
\v 20 তেওঁবিলাক মেজত বহি থাকোঁতেই, তেওঁক উলটাই অনা ভাববাদীৰ ওচৰলৈ যিহোৱাৰ বাক্য আহিল;
\v 21 তাতে যিহূদাৰ পৰা অহা ঈশ্বৰৰ লোকৰ আগত তেওঁ ঘোষণা কৰি ক’লে, যিহোৱাই এই কথা কৈছে, তুমি যিহোৱাৰ বাক্যৰ বিৰুদ্ধে আচৰণ কৰিলা, তোমাৰ ঈশ্বৰ যিহোৱাই তোমাক দিয়া আজ্ঞা পালন নকৰিলা,
\v 22 কিন্তু তুমি অন্ন ভোজন আৰু জল পান নকৰিবা বুলি তেওঁ যি ঠাইৰ বিষয়ে তোমাক কৈছিল, তুমি ঘূৰি আহি সেই ঠাইতে অন্ন ভোজন, আৰু জল পান কৰিলা; এই হেতুকে তোমাৰ শৱ তোমাৰ পৈতৃক মৈদামত নোসোমাব।
\v 23 পাছে তেওঁ ভোজন পান কৰি অঁটালত, তেওঁৰ নিমিত্তে, অৰ্থাৎ বৃদ্ধ ভাববাদীয়ে উলটাই অনা ভাববাদীজনৰ নিমিত্তে তেওঁ গাধত জীন লগালে;
\v 24 তাতে তেওঁ প্ৰস্থান কৰিলত, বাটৰ মাজত এটা সিংহই তেওঁক পাই বধ কৰিলে; তেওঁৰ শৱ বাটত পৰি থাকিল, আৰু তাৰ কাষত গাধটো থিয় হৈ থাকিল আৰু শৱৰ কাষত সিংহও থিয় হৈ ৰ’ল।
\v 25 পাছে লোকবিলাকে সেই বাটে অহা যোৱা কৰোঁতে, বাটত পৰি থকা শৱটো আৰু শৱৰ কাষত থিয় হৈ থকা সিংহটো দেখি, সেই বৃদ্ধ ভাববাদীয়ে নিবাস কৰা নগৰলৈ আহি বাতৰি দিলে।
\p
\v 26 পাছে তেওঁক বাটৰ পৰা উলটাই অনা ভাববাদীয়ে সেই বাতৰি শুনি ক’লে, তেওঁ ঈশ্বৰৰ সেই লোক; তেওঁ যিহোৱাৰ বাক্যৰ বিৰুদ্ধে আচৰণ কৰিছিল; এই হেতুকে যিহোৱাই তেওঁক কোৱা বাক্য অনুসাৰে তেওঁক সিংহৰ হাতত সোধাই দিলে; তাতে সিংহই তেওঁক চিৰি বধ কৰিলে।
\v 27 পাছে তেওঁ নিজৰ পুতেকবিলাকক ক’লে, মোৰ নিমিত্তে গাধত জীন লগোৱা।
\v 28 পাছে সিহঁতে জীন লগালত, তেওঁ গৈ বাটত পৰি থকা সেই শৱৰ কাষত থিয় হৈ থকা গাধৰ আৰু সিংহকো পালে; সিংহই শৱ খোৱা নাই আৰু গাধকো চিৰা নাই।
\v 29 পাছে সেই ভাববাদীয়ে ঈশ্বৰৰ লোকৰ শৱ তুলি লৈ গাধৰ ওপৰত ভৰা দি উলটি, তেওঁৰ নিমিত্তে বিলাপ কৰিবলৈ, আৰু তেওঁক মৈদাম দিবলৈ নিজে থকা নগৰলৈ আহিল।
\v 30 আৰু তেওঁ নিজৰ মৈদামত তেওঁৰ শৱ থলে; আৰু লোকে হায় হায় মোৰ ভাই! এই বুলি তেওঁৰ নিমিত্তে বিলাপ কৰিলে।
\v 31 তেওঁক মৈদাম দিয়াৰ পাছত, তেওঁ নিজৰ পুতেকবিলাকক ক’লে, মই যেতিয়া মৰিম, তেতিয়া এই যি মৈদামত ঈশ্বৰৰ এই লোকক মৈদাম দিয়া হ’ল, ইয়াৰ ভিতৰতে মোকো মৈদাম দিবা, এওঁৰ অস্থিৰ কাষত মোৰ অস্থি ৰাখিবা।
\v 32 কিয়নো বৈৎএলত থকা যজ্ঞ-বেদিটিৰ বিৰুদ্ধে, আৰু চমৰিয়াৰ নগৰবোৰত থকা ওখ ঠাইবোৰত আটাই ঘৰৰ বিৰুদ্ধে যিহোৱাৰ বাক্যৰ দ্বাৰাই এওঁ যি ঘোষণা কৰিছিল, সেয়ে অৱশ্যে সিদ্ধ হ’ব।
\p
\v 33 এই ঘটনাৰ পাছত যাৰবিয়ামে নিজৰ কুপথৰ পৰা নুঘূৰিল, কিন্তু পুনৰায় প্ৰজাবিলাকৰ মাজৰ পৰা লোকবিলাকক ওখ ঠাইবোৰৰ পুৰোহিত নিযুক্ত কৰিলে; আৰু ওখ ঠাইবোৰৰ যেন পুৰোহিত হ’ব পাৰে, এই নিমিত্তে যেয়ে ইচ্ছা কৰিলে, তাকেই নিযুক্ত কৰিলে।
\v 34 যাৰবিয়ামৰ বংশ উচ্ছন্ন হৈ পৃথিৱীৰ পৰা লুপ্ত হবলৈ, এই কাৰ্যৰ দ্বাৰাই যাৰবিয়ামৰ বংশৰ পাপ হ’ল।
\c 14
\s যাবিয়ামৰ বিৰুদ্ধে অহীয়াই কোৱা ভাববাণী। যাৰবিয়ামৰ মৃত্যু। ৰহবিয়ামৰ ৰাজত্ব।
\p
\v 1 সেই কালত যাৰবিয়ামৰ পুত্ৰ অবিয়া নৰিয়াত পৰিল।
\v 2 তাতে যাৰবয়ামে নিজৰ তিৰোতাক ক’লে, হেৰা উঠা, তোমাক যাৰবিয়ামৰ তিৰোতা বুলি নাজানিবৰ নিমিত্তে তুমি ছদ্মবেশ ধৰি চীলোলৈ যোৱা; চোৱা, যি অহীয়া ভাববাদীয়ে, এই জাতিৰ ওপৰত ৰজা হ’ব কথা কৈছিল, তেওঁ সেই ঠাইতে আছে।
\v 3 তুমি তোমাৰ হাতত দহোটা পিঠা, কেতবোৰ মুৰমুৰিয়া পিঠা আৰু এটেকেলি মৌ লৈ তোওঁৰ ওচৰলৈ যোৱা; ল’ৰাটি কি ঘঠিব, তাক তেওঁ তোমাক ক’ব।
\v 4 পাছে যাৰবিয়ামৰ তিৰোতাই সেইদৰে কৰি, উঠি চীলোলৈ অহীয়াৰ ঘৰলৈ গ’ল। অহীয়াই মনিব নোৱাৰিছিল; কাৰণ বৰ বুঢ়া হোৱাৰ নিমিত্তে তেওঁৰ চকু দৃষ্টিহীন হৈছিল।
\v 5 ইয়াৰ ভিতৰতে যিহোৱাই অহীয়াক ক’লে, চোৱা, যাৰবিয়ামৰ তিৰোতাই নিজৰ ল’ৰাটিৰ বিষয়ে সুধিবলৈ তোমাৰ গুৰিলৈ আহিছে, কিয়নো তেওঁ নৰিয়াত পৰিছে; তুমি তাইক অমোক তমোকৰ কথা কবা; কাৰণ তাই যেতিয়া সোমাবহি, তেতিয়া তাই আন তিৰোতাৰ বেশ ধৰি সোমাব।
\p
\v 6 পাছে তাই দুৱাৰত সোমাওঁতেই, অহীয়াই তাইৰ ভৰিৰ শব্দ শুণামাত্ৰে ক’লে, হে যাৰবিয়ামৰ তিৰোতা, ভিতৰলৈ আহাঁ, তুমি কিয় আন তিৰোতাৰ বেশ ধৰিছা ? কিয়নো তোমাক টান কথা ক’বলৈ মই আজ্ঞা পালোঁ।
\v 7 তুমি গৈ যাৰবিয়ামক কোৱাগৈ, ইস্ৰায়েলৰ ঈশ্বৰ যিহোৱাই এই কথা কৈছে, মই প্ৰজাবিলাকৰ মাজৰ পৰা তোমাক ওখ পদত নিযুক্ত কৰিলোঁ, মোৰ প্ৰজা ইস্ৰায়েলৰ ওপৰত তোমাক অধিপতি কৰিলোঁ,
\v 8 দায়ুদৰ বংশৰ পৰা ৰাজ্য কাঢ়ি লৈ তোমাক দিলোঁ; তথাপি মোৰ দাস যি দায়ূদে মোৰ আজ্ঞা পালন কৰিছিল, আৰু মোৰ দৃষ্টিত যি ন্যায়, অকল তাকেই কৰিবলৈ নিজৰ সকলো মনে সৈতে মোৰ পাছত চলিছিল, তুমি তেওঁৰ নিচিনা হোৱা নাই;
\v 9 কিন্তু তোমাৰ পূৰ্ব্বৰ সকলো লোকবিলাকতকৈয়ো তুমি অধিক কুকৰ্ম্ম কৰিলা। বিশেষকৈ মোক বেজাৰ দিবলৈ তুমি গৈ ইতৰ দেবতাবোৰ, আৰু সাঁচত ঢলা প্ৰতিমাবোৰ নিৰ্ম্মাণ কৰিলা; কিন্তু মোক হ’লে, পিঠিৰ পাছলৈ পেলাই দিলা।
\v 10 এই হেতুকে চোৱা, মই যাৰবিয়ামৰ বংশলৈ অমঙ্গল ঘটাম, আৰু যাৰবিয়ামৰ সম্বন্ধীয়া প্ৰত্যেক পুৰুষক ইস্ৰায়েলৰ মাজৰ বন্ধ আৰু মুক্ত হোৱা উভয়কে উচ্ছন্ন কৰিম; আৰু মানুহে যেনেকৈ ছাগলীৰ লাদ একেলগে নাইকিয়া কৈ সাৰি পেলাই, তেনেকৈ ময়ো একেবাৰে সাৰি পেলাম;
\v 11 যৰবিয়ামৰ যি কোনো লোক নগৰত মৰিব, তাক কুকুৰবোৰে খাব; আৰু যি কোনো নগৰৰ বাহিৰত মৰিব, তাক আকাশৰ চৰাইবোৰে খাব; কিয়নো ইয়াক যিহোৱাই ক’লে।
\v 12 এই হেতুকে তুমি উঠি ঘৰলৈ যোৱা; কিন্তু তুমি নগৰত ভৰি দিয়া মাত্ৰে ল’ৰাটি মৰিব।
\v 13 আৰু তাৰ কাৰণে গোটেই ইস্ৰায়েলে বিলাপ কৰি তাক মৈদাম দিব, কিয়নো যাৰবিয়ামৰ সমন্ধীয়া কেৱল সিয়েইহে মৈদাম পাব; কাৰণ যাৰবিয়ামৰ বংশৰ মাজত ইস্ৰায়েলৰ ঈশ্বৰ যিহোৱাৰ পক্ষে তাতহে কিছু সদ-স্বভাৱ পোৱা গ’ল।
\v 14 ইয়াত বাজে যিহোৱাই নিজৰ নিমিত্তে ইস্ৰায়েলৰ ওপৰত এজন ৰজা উৎপন্ন কৰিব; তেওঁ যাৰবিয়ামৰ বংশক সেই দিনাই উচ্ছন্ন কৰিব; আৰু কি ? এতিয়াই উচ্ছন্ন কৰিব।
\v 15 কিয়নো যিহোৱাই ইস্ৰায়েলক এনেকৈ আঘাত কৰিব যে, সি পানীৰ সোঁতত লৰি থকা নলৰ নিচিনা হ’ব, আৰু তেওঁ ইস্ৰায়েলক, তেওঁবিলাকৰ ওপৰ পিতৃবিলাকক দিয়া উত্তম দেশৰ পৰা উঘালি, নদীৰ সিপাৰে সিঁচৰিত কৰিব; কাৰণ তেওঁবিলাকে নিজ নিজ আচেৰা মুৰ্ত্তি নিৰ্ম্মাণ কৰি যিহোৱাক বেজাৰ দিলে।
\v 16 যাৰবিয়ামে যি যি পাপ কৰিলে, যাৰবিয়ামৰ সেইবোৰ পাপৰ কৰণে তেওঁ ইস্ৰায়েলক ত্যাগ কৰিব।
\p
\v 17 পাছে যাৰবিয়ামৰ তিৰোতাই উঠি গৈ তিৰ্চা পালে; আৰু তাই দুৱাৰ-ডলিত ভৰি দিয়া মাত্ৰকে ল’ৰাটি মৰিল।
\v 18 পাছে যিহোৱাই নিজৰ দাস অহীয়া ভাববাদীৰ মুখে যি কথা কৈছিল, সেই গোটেই ইস্ৰায়েলো তাক মৈদাম দিলে, আৰু তাৰ নিমিত্তে বিলাপ কৰিলে।
\p
\v 19 যাৰবিয়ামৰ অৱশিষ্ট বৃত্তান্ত, অৰ্থাৎ তেওঁ কেনেকৈ যুদ্ধ কৰিলে, আৰু কি প্ৰকাৰে ৰাজ্য শাসন কৰিলে, চোৱা, তাৰ বিৱৰণ ইস্ৰায়েলৰ ৰজাবিলকৰ ইতিহাস-পুস্তক খনত লিখা আছে।
\v 20 যাৰবিয়ামে বাইশ বছৰ ৰাজত্ব কৰি, তেওঁৰ ওপৰ পিতৃবিলাকৰ লগত নিদ্ৰিত হ’ল; পাছে তেওঁৰ পুত্ৰ নাদব তেওঁৰ পদত ৰজা হ’ল।
\p
\v 21 চলোমনৰ পুত্ৰ ৰহবিয়াম যিহূদা দেশৰ ওপৰত ৰজা হ’ল; ৰহবিয়ামে একচল্লিচ বছৰ বয়সত ৰজা হৈ, যিহোৱাই নিজ নাম স্থাপন কৰিবৰ অৰ্থে ইস্ৰায়েলৰ আটাই ফৈদৰ মাজৰ পৰা মনোনীত কৰা নগৰ যিৰোচালেমত সোতৰ বছৰ ৰাজত্ব কৰিলে; তেওঁৰ মাকৰ নাম অম্মোনীয়া নয়না।
\v 22 যিহোদাই যিহোৱাৰ সাক্ষাতে কু আক্ষাতে কু-আচৰণ কৰিলে; তেওঁবিলাকে তেওঁবিলাকৰ পূৰ্ব্ব-পুৰুষবিলাকে কৰা কাৰ্য্যতকৈয়ো তেওঁবিলাকৰ দ্বাৰাই তেওঁৰ অন্তৰ্জ্বালা অধিককৈ জন্মালে।
\v 23 কিয়নো তেওঁবিলাকেও প্ৰত্যেক ওখ পৰ্ব্বতত, আৰু প্ৰত্যেক কেঁচাপতীয়া গছৰ তলত নিজৰ নিমিত্তে ওখ ঠাই, স্তম্ভ, আৰু আচেৰা মূৰ্ত্তি যুগুত কৰিলে;
\v 24 আৰু দেশত নট লোকো আছিল; যিহোৱাই সন্তানবিলাকৰ সন্মুখৰ পৰা যি জাতি দুৰ কৰিছিল, সিহঁতৰ সকলো ঘিণলগীয়া কাৰ্য্যৰ দৰে তেওঁবিলাকে কাৰ্য্য কৰিলে।
\p
\v 25 পাছে ৰহবিয়ামৰ ৰাজত্বৰ পঞ্চম বছৰত মিচৰৰ ৰজা চীচকে যিৰূচালেমৰ বিৰুদ্ধে আহি,
\v 26 যিহোৱাৰ গৃহত আৰু ৰাজগৃহত সাঁচি থোৱা বস্তুবোৰ লৈ গ’ল; তেওঁ সকলোকে নিলে, আৰু চলোমনে সজোৱা সোণৰ ঢালবোৰো লৈ গ’ল।
\v 27 পাছে ৰহবিয়াম ৰজাই সেইবোৰৰ সলনি পিতলৰ ঢাল কৰাই ৰাজগৃহৰ দুৱাৰ-ৰখীয়া প্ৰহৰীবোৰৰ অধ্য়ক্ষবোৰৰ হাতত শোধাই দিলে।
\v 28 তাতে যিমানবাৰ ৰজা যিহোৱাৰ গৃহত সোমায়, সিমানবাৰ প্ৰহৰীবোৰে সেই ঢালবোৰ লৈ যায়, পাছত আকৌ প্ৰহৰীৰ কোঁঠালিলৈ উলটাই আনে।
\p
\v 29 ৰহবিয়ামৰ অবশিষ্ট বৃত্তান্ত, তেওঁ কৰা সকলো কাৰ্য্যৰ কথা জানো যিহুদাৰ ৰজাবিলাকৰ ইতিহাস-পুস্তকখনত লিখা নাই ?
\v 30 ৰহবিয়াম আৰু যাৰবিয়াম ৰজাৰ মাজত সদায় যুদ্ধ আছিল।
\v 31 পাছে ৰহবিয়াম তেওঁ ওপৰ পিতৃবিলাকৰ লগত নিদ্ৰিত হ’ল, আৰু নিজ ওপৰ পিতৃবিলাকৰ লগত দায়ূদৰ নগৰত তেওঁক মৈদাম দিয়া হ’ল; তেওঁৰ মাকৰ নাম অম্মোনীয়া নয়না; পাছে তেওঁৰ পুত্ৰ অবিয়াম তেওঁৰ পদত ৰজা হ’ল।
\c 15
\s যিহূদাৰ ওপৰত অবিৰাম আৰু আচাৰ ৰাজত্ব।
\p
\v 1 নবাটৰ পুত্ৰ যাৰবিয়াম ৰাজত্বৰ অষ্টাদশ বছৰত অবিৰামে যিহোদাৰ ওপৰত ৰজা হৈ,
\v 2 তিনি বছৰ যিৰূচালেমত ৰাজত্ব কৰিলে; তেওঁৰ মাক অবীচালোমৰ জীয়েক মাখা আছিল।
\v 3 তেওঁৰ পূৰ্ব্বে তেওঁৰ বাপেকে কৰা পাপৰ দৰে তেওঁ পাপ-আচৰণ কৰিলে; তেওঁৰ ওপৰ পিতৃ দায়ূদৰ মন যেনে সিদ্ধ আছিল, তেওঁৰ মন নিজ ঈশ্বৰ যিহোৱাৰ আগত তেনে সিদ্ধ নাছিল।
\v 4 তথাপি তেওঁৰ পাছত তেওঁৰ সন্তানক স্থাপন কৰিবলৈ, আৰু যিৰূচালেমক স্থিৰ কৰিবলৈ, তেওঁৰ ঈশ্বৰ যিহোৱাই দায়ূদৰ কৰণে তেওঁক যিৰূচালেমত এক প্ৰদীপ দিলে।
\v 5 কিয়নো, যিহোৱাৰ দৃষ্টিত যি ন্যায়, দায়ূদে তাকেই কৰিছিল; হিত্তীয়া ঊৰিয়াৰ কথাৰ বাহিৰে, তেওঁৰ নিজ আয়ুসৰ গোটেই কালত, যিহোৱাই তেওঁক দিয়া কোনো আজ্ঞাৰ পৰা বিমুখ হোৱা নাছিল।
\v 6 ৰহবিয়াম আৰু যাৰবিয়ামৰ মাজত যি যুদ্ধ আছিল, সেয়ে তেওঁৰ আয়ুসৰ সকলো কালত চলিল।
\p
\v 7 অবিয়ামৰ অবশিষ্ট বৃত্তান্ত, তেওঁৰ সকলো কাৰ্য্যৰ কথা যিহূদাৰ ৰজাবিলাকৰ ইতিহাস-পুস্তকখনত জানো লিখা নাই ? আৰু অবিয়াম আৰু যাৰবিয়ামৰ মাজত যুদ্ধ চলি আছিল।
\v 8 পাছে অবিয়াম তেওঁ ওপৰ-পিতৃবিলাকৰ লগত নিদ্ৰত হ’ল, আৰু লোকবিলাকে তেওঁক দায়ূদৰ নগৰত মৈদাম দিলে; পাছে তেওঁৰ পুত্ৰ আচা তেওঁৰ পদত ৰজা হ’ল।
\p
\v 9 ইস্ৰায়েলৰ ৰজা যাৰবিয়ামৰ ৰাজত্বৰ বিশ বছৰৰ বছৰি আচাই যিহূদাৰ ৰজা হৈ,
\v 10 একচল্লিশ বছৰ যিৰোচালেমত ৰাজত্ব কৰিলে; তেওঁৰ বুঢ়ী মাক অবীচালোমৰ জীয়েক মাখা আছিল।
\v 11 আচাই তেওঁৰ ওপৰ পিতৃ দায়ূদৰ দৰে, যিহোৱাৰ দৃষ্টিত যি ন্যায়, তাকেই কৰিলে।
\v 12 তেওঁ দেসৰ পৰা নট লোকবোৰক দূৰ কৰিলে, আৰু তেওঁৰ ওপৰ-পিতৃবিলাকে স্থাপন কৰা মুৰ্ত্তিবোৰ গুচালে।
\v 13 আৰু তেওঁৰ বুঢ়ী মাক মাখাই আচেৰা মূৰ্ত্তিবুলি এটা ঘিণলগীয়া মূৰ্ত্তি স্থাপন কৰিছিল দেখি, আচাই তেওঁৰ ৰাজমাওপদ গুচালে। আৰু তেওঁ স্থাপন কৰা মূৰ্ত্তিকো কাটি কিদ্ৰোণ জুৰিৰ কাষত পুৰি পেলালে। কিন্তু ওখ ঠাইবোৰ গুচুউৱা নহ’ল;
\v 14 তথাপি আচাৰৰ মন তেওঁৰ আয়ুসৰ সকলো কালত যিহোৱাৰ দৃষ্টিত, সিদ্ধ আছিল।
\v 15 আৰু তেওঁ নিজ পিতৃয়ে পবিত্ৰ কৰা বস্তু, অৰ্থাৎ ৰূপ, সোণ, আৰু পাত্ৰবোৰ যিহোৱাৰ গৃহলৈ আনিলে।
\p
\v 16 আচা ইস্ৰায়েলৰ বাচা ৰজাৰ মাজত তেওঁবিলাকৰ আয়ুসৰ গোটেই কালত যুদ্ধ আছিল।
\v 17 আৰু যিহোদাৰ ৰজা আচাৰ ফাললৈ কাকো অহা-যোৱা কৰিবলৈ নিদিবৰ আশয়েৰে, ইস্ৰায়েলৰ ৰজা বাচাই যিহূদাৰ বিদুদ্ধ্ যাত্ৰা কৰি ৰামা দৃঢ় কৰিবলৈ ধৰিলে।
\v 18 তাতে আচাই যিহোৱাৰ গৃহ ভৰালৰ অৱশিষ্ট ৰূপ, সোণ, আৰু ৰাজগৃহৰ ভঁৰালৰো ধন লৈ তেওঁৰ দাসবিলাকৰ হাতত দিলে; আৰু আচা ৰজাই হিজিয়োনৰ নাতিয়েক টবৰিম্মোনৰ পুত্ৰ বিন-হদদ নামেৰে দম্মেচকত থকা অৰামীয়া ৰজাৰ ওচৰলৈ সেইবোৰ পঠাই এই কথা কোৱালে বোলে,
\v 19 মোৰ পিতৃ আৰু আপোনাৰ পিতৃৰ মাজত যেনে নিয়ম বন্ধা আছিল, তেনে নিয়ম মোৰ আৰু আপোনাৰ মাজতো বন্ধা আছে, চাওক, মই আপোনালৈ ৰূপ, আৰু সোণ কিছু উপহাৰ পঠাইছোঁ; আপুনি গৈ ইস্ৰায়েলৰ বাচা ৰজা মোৰ ওচৰৰ পৰা গুচি যাবৰ নিমিত্তে, আপুনি তেওঁৰ লগত বন্ধা নিয়মটি ভাঙক।
\v 20 তাতে বিন-হদদে আচা ৰজাৰ কথা শুনি, ইস্ৰায়েলৰ নগৰবোৰৰ বিৰুদ্ধে তেওঁৰ সৈন্য সামন্তৰ সেনাপতিবিলাকক পঠাই, ইয়োন, দান, আবেল-বৈৎ-মাখা, গোটেই কিন্নেৰৎ, আৰু নপ্তালীৰ সকলো দেশকে আঘাট কৰিলে।
\v 21 তেতিয়া বাচাই এই সম্বাদ পাই ৰামা দৃঢ় কৰিবলৈ তিৰ্চাত থাকিল।
\v 22 পাছে আচা ৰজাই গোটেই যিহূদাক মাতিলে, কাকো নেৰিলে; আৰু বাচাই যি শিল আৰু কাঠবোৰেৰে ৰামা দৃঢ় কৰিছিল, ৰামাৰ সেই শিল আৰু কাঠবোৰ তেওঁবিলাকে লৈ গ’ল; আচা ৰজাই তাৰ দ্বাৰাই বিন্যামীনৰ গেবা আৰু মিস্পা দৃঢ় কৰিলে।
\p
\v 23 আচাৰ অবশিষ্ট বৃত্তান্ত, তেওঁৰ সকলো পৰাক্ৰম, তেওঁ কৰা সকলো কাৰ্য্য, আৰু তেওঁ দৃঢ়কৰা নগৰবোৰৰ কথাজানো যিহোদা ৰজাবিলাকৰ ইতিহাস-পুস্তকখনত লিখা নাই ? কিন্তু বৃদ্ধ অৱস্থাত তেওঁৰ ভৰিত বেমাৰ হ’ল।
\v 24 পাছে আচা তেওঁ ওপৰ-পিতৃবিলাকৰ লগত নিদ্ৰিত হ’ল, আৰু নিজৰ ওপৰ-পিতৃ দায়ূদৰ নগৰত তেওঁৰ ওপৰ-পিতৃবিলাকৰ লগত তেওঁক মৈদাম দিয়া হ’ল; পাছে তেওঁৰ পুত্ৰ যিহোচাফট তেওঁৰ পদত ৰজা হ’ল।
\s ইস্ৰায়েলৰ ওপৰত নাদব, বাচা, এলা, জিম্ৰী, আৰু অম্ৰীৰ ৰাজত্ব।
\p
\v 25 যিহূদাৰ আচা ৰজাৰ ৰাজত্বৰ দ্বিতীয় বছৰত যাৰবিয়ামৰ পুত্ৰ নাদবে ইস্ৰায়েলৰ ওপৰত ৰজা হৈ, ইস্ৰায়েলৰ ওপৰত দুবছৰ ৰাজত্ব কৰিলে।
\v 26 তেওঁ যিহোৱাৰ দৃষ্টিত কু-আচৰণ কৰিলে; তেওঁ নিজৰ পিতৃৰ পথত, তেওঁৰ পিতৃয়ে যি পাপৰ দ্বাৰাই ইস্ৰায়েলক পাপ কৰাইছিল, সেই পাপত চলিছিল।
\v 27 পাছে ইচাখৰৰ বংশৰ অহিয়াৰ পুত্ৰ বাচাই তেওঁৰ বিৰুদ্ধে চক্ৰান্ত কৰি, পলেষ্টীয়াবিলাকৰ অধীনত থকা গিব্বথোনত তেওঁক মাৰিলে; কিয়নো নাদব আৰু গোটেই ইস্ৰায়েলে গিব্বথোন অৱৰোধ কৰিছিল।
\v 28 যিহূদাৰ আচা ৰজাৰ ৰাজত্বৰ তৃতীয় বছৰত বাচাই নাদবক বধ কৰি, তেওঁৰ পদত নিজে ৰজা হ’ল।
\v 29 ৰজা হোৱা মাত্ৰকে তেওঁ যাৰবিয়ামৰ গোটেই বংশকে উচ্ছন্ন কৰিলে; যিহোৱাই নিজ দাস চিলোনীয়া অহীয়াৰ মুখে কোৱা বাক্য অনুসাৰে, তেওঁ যাৰবিয়ামৰ সমন্ধীয়া উশাহ লোৱা কাকো অৱশিষ্ট নাৰাখিলে, সকলোকে সংহাৰ কৰিলে।
\v 30 যাৰবিয়ামে যি যি পাপ নিজে কৰিছিল, আৰু যিবোৰ পাপৰ দ্বাৰাই তেওঁ ইস্ৰায়েলক পাপ কৰাইছিল, আৰু যি অসন্তোষজনক কাৰ্য্যৰ দ্বাৰাই ইস্ৰায়েলৰ ঈশ্বৰ যিহোৱাক বেজাৰ দিছিল তাৰ কাৰণে এয়ে ঘটিল।
\p
\v 31 নাদবৰ অৱশিষ্ট বৃত্তান্ত, তেওঁ কৰা সকলো কাৰ্য্যৰ কথা ইস্ৰায়েলৰ ৰজাবিলাকৰ ইতিহাস-পুস্তকখনত জানো লিখা নাই ?
\v 32 আচা আৰু ইস্ৰায়েলৰ বাচা ৰজাৰ মাজত তেওঁবিলাকৰ আয়ুসৰ গোটেই কালত যুদ্ধ আছিল।
\p
\v 33 যিহূদাৰ আচা ৰজাৰ ৰাজত্বৰ তৃতীয় বছৰত অহিয়াৰ পুত্ৰ বাচাই তিৰ্চাত গোটেই ইস্ৰায়েলৰ ওপৰত ৰজা হৈ ছাবিশ বছৰ ৰাজত্ব কৰিলে।
\v 34 তেওঁৰ যিহোৱাৰ দৃষ্টিত কু-আচৰণ কৰিলে, আৰু যাৰবিয়ামৰ পথত, যাৰবিয়ামে যি পাপৰ দ্বাৰাই ইস্ৰায়েলক পাপ কৰাইছিল, সেই পাপত তেওঁ চলিলে।
\c 16
\p
\v 1 পাছে হনানীৰ পুত্ৰ যেহূৰ ওচৰলৈ বাচাৰ বিৰুদ্ধে যিহোৱাৰ বাক্য আহিল বোলে,
\v 2 মই তোমাক ধুলিৰ পৰা তুলি মোৰ প্ৰজা ইস্ৰায়েলৰ ওপৰত অধিপতি পাতিলোঁ; কিন্তু তুমি যাৰবিয়ামৰ পথত চলি, মোৰ প্ৰজা ইস্ৰায়েলৰ পাপৰ দ্বাৰাই মোক বেজাৰ দিবলৈ তেওঁবিলাকক পাপ কৰালা;
\v 3 চোৱা, মই বাচা আৰু তেওঁৰ বংশক নিচেইকৈ সাৰি পেলাম; আৰু নবাটৰ পুতেক যাৰবিয়ামৰ বংশৰ দৰে তোমাৰ বংশকো কৰিম।
\v 4 বাচাৰ য়িকোনো লোক নগৰত মৰিব, তাক কুকুৰবোৰে খাব; আৰু তেওঁৰ যিকোনো লোকনগৰৰ বাহিৰত মৰিব, তাক আকাশৰ চৰাইবোৰে খাব।
\p
\v 5 বাচাৰ অবশিষ্ট বৃত্তান্ত, তেওঁ কৰা কাৰ্য্য আৰু পৰাক্ৰমৰ জানো ইস্ৰায়েলৰ ৰজাবিলাকৰ ইতিহাস-পুস্তকখনত লিখা নাই ?
\v 6 পাছে বাচা তেওঁৰ ওপৰ-পিতৃবিলাকৰ লগত নিদ্ৰিত হ’ল, আৰু তিৰ্চাত তেওঁক মৈদাম দিয়া হ’ল, পাছে তেওঁৰ পুত্ৰ এলা তেওঁৰ পদত ৰজা হ’ল।
\v 7 আৰু বাচাই নিজ হাতৰ কাৰ্য্যৰ দ্বাৰাই যিহোৱাক বেজাৰ দিবৰ নিমিত্তে যাৰবিয়ামৰ বংশৰ নিচিনা হৈ যিহোৱাৰ সাক্ষাতে তেওঁ কৰা সকলো কুকৰ্ম্মৰ কাৰণে, আৰু যাৰবিয়ামক বধ কৰাৰ কাৰণেও হনানীৰ পুত্ৰ যেহূ ভাববাদীৰ দ্বাৰাই বাচাৰ আৰু তেওঁৰ বংশৰ অহিতে যিহোৱাৰ বাক্য আহিছিল।
\p
\v 8 যিহূদাৰ আচা ৰজাৰ ৰাজত্বৰ ছাবিশ বছৰৰ বছৰি বাচাৰ পুত্ৰ এলাই ইস্ৰায়েলৰ ওপৰত তিৰ্চাত ৰজা হৈ দুবছৰৰ ৰাজত্ব কৰিলে।
\v 9 পাছে তেওঁৰ সৈন্যৰ আধা লোকৰ অধ্যক্ষ জিম্ৰীৰ নামেৰে তেওঁৰ দাসে তেওঁৰ বিৰুদ্ধে চক্ৰান্ত কৰিলে।
\v 10 এলাই তিৰ্চাত নিজৰ ঘৰগিৰী অৰ্চাৰ ঘৰত পান কৰি মতলীয়া হ’লত, জিম্ৰীয়ে সোমাই গৈ, যিহূদাৰ আচা ৰজাৰ ৰাজত্বৰ সাতাইশ বছৰৰ বছৰি তেওঁক প্ৰহাৰ কৰি বধ কৰিলে, আৰু তেওঁৰ পদত নিজে ৰজা হ’ল।
\v 11 পাছে তেওঁ ৰজা হৈ সিংহাসনত বহামাত্ৰে, বাচাৰ সকলো বংশকে বধ কৰিলে; তেওঁ বাচাৰ সমন্ধীয়া কোনো পুৰুষ, বা তেওঁৰ জ্ঞাতি-কুটুম্ব, বা কোনো বন্ধুৰ কাকো অৱশিষ্ট নাৰাখিলে।
\v 12 এই দৰে যেহূ ভাববাদীৰ দ্বাৰাই বাচাৰ বিৰুদ্ধে কোৱা যিহোৱাৰ বাক্য অনুসাৰে জিম্ৰীয়ে তেওঁৰ আটাই বংশ বিনষ্ট কৰিলে।
\v 13 বাচা আৰু তেওঁৰ পুত্ৰ এলাই নিজৰ অসাৰ প্ৰতিমাৰ দ্বাৰাই ইস্ৰায়েলৰ ঈশ্বৰ যিহোৱাক বেজাৰ দিবলৈ যি যি পাপ কৰিছিল, সেই সকলো পাপৰ কাৰণে এয়ে ঘটিল।
\v 14 এলাৰ অৱশিষ্ট বৃত্তান্ত, তেওঁৰ সকলো কাৰ্য্যৰ কথা জানো ইস্ৰায়েলৰ ৰজাবিলাকৰ ইতিহাস-পুস্তকখনত লিখা নাই ?
\p
\v 15 যিহূদাৰ আচা ৰজাৰ ৰাজত্বৰ সাতাইশ বছৰৰ বছৰি জিম্ৰীয়ে সাত দিন তিৰ্চাত ৰাজত্ব কৰিছিল। সেই সময়ত লোকবিলাকে পলেষ্টীয়াবিলাকৰ অধীনৰ গিব্বথোনৰ বিৰুদ্ধে ছাউনি পাতিছিল।
\v 16 পাছে জিম্ৰীয়ে চক্ৰান্ত কৰি ৰজাক বধ কৰা কথা সেই ছাউনিত থকা লোকবিলাকে শুনিলত, গোটেই ইস্ৰায়েলে সেই দিনা ছাউনিৰ মাজত অম্ৰী নামেৰে সেনাপতিক ইস্ৰায়েলৰ ওপৰত ৰজা পাতিলে।
\v 17 পাছে অম্ৰী আৰু তেওঁৰ লগত গোটেই ইস্ৰায়েলে গিব্বোথনৰ পৰা যাত্ৰা কৰি গৈ তিৰ্চা অৱৰোধ কৰিলে।
\v 18 তাতে নগৰখন হাত কৰি লোৱা চাৰিওফালে জুই লগাই দি প্ৰাণত্যাগ কৰিলে।
\v 19 তেওঁ যিহোৱাৰ দৃষ্টিত কু-আচৰণ কৰি, যাৰবিয়ামৰ পথত, তেওঁ যিহৰ দ্বাৰাই ইস্ৰায়েলক পাপ কৰাইছিল, সেই পাপত চলি যি যি পাপ কৰিছিল, সেইবোৰৰ কাৰণে তেওঁৰ এই গতি হ’ল।
\v 20 জিম্ৰীৰ অৱশিষ্ট বৃত্তান্ত, তেওঁ কৰা চক্ৰান্তৰ কথা জানো ইস্ৰায়েলৰ ৰজাবিলাকৰ ইতিহাস-পুস্তকখনত লিখা নাই ?
\p
\v 21 সেই সময়ত ইস্ৰায়েল লোকবিলাক দুভাগ হ’ল; এভাগ লোকে গীনতৰ পুত্ৰ তিবনীক ৰজা কৰিবলৈ তেওঁৰ পাছত চলোঁতা হ’ল, আৰু আন ভাগ লোকে অম্ৰীৰ পাছত চলিলে।
\v 22 কিন্তু, অম্ৰীৰ পাছত চলা লোকবোৰে গীনতৰ পুত্ৰ তিবনীৰ পাছত চলাবিলাকক পৰাজয় কৰিলে; তাতে তিবনী মৰিলত, অম্ৰী ৰজী হ’ল।
\v 23 যিহূদাৰ আচা ৰজাৰ ৰাজত্বৰ একত্ৰিশ বছৰৰ বছৰি অম্ৰীয়ে ইস্ৰায়েলৰ ওপৰত ৰজা হৈ বাৰ বছৰ ৰাজত্ব কৰিলে; তেওঁ তিৰ্চাত ছবছৰ ৰাজত্ব কৰিলে।
\v 24 পাছে তেওঁ দুই কিক্কৰ ৰূপ দি চেমৰৰ পৰা চমৰিয়া পৰ্ব্বত কিনি লৈ, তাৰ ওপৰত এখন নগৰ সাজিলে; পাছে সেই পৰ্ব্বতৰ গৰাকী চেমৰৰ নাম অনুসাৰেই, তেওঁ নিজে সজা সেই নগৰৰ নাম চমৰিয়া ৰাখিলে।
\v 25 কিন্তু অম্ৰীয়ে যিহোৱাৰ দৃষ্টিত কু-আচৰণ কৰিলে, আৰু তেওঁৰ আগেয়ে যিবিলাক আছিল, তেওঁবিলাকতকৈয়ো অধিক দুৰাচাৰী হ’ল।
\v 26 কিয়নো নবাটৰ পুতেক যাৰবিয়ামৰ আটাই পথত আৰু ইস্ৰায়েলৰ ঈশ্বৰ যিহোৱাক তেওঁবিলাকৰ অসাৰ প্ৰতিমাৰ দ্বাৰাই বেজাৰ দিবলৈ যিবোৰ পাপৰ দ্বাৰাই তেওঁ ইস্ৰায়েলক পাপ কৰাইছিল, তেওঁৰ সেইবোৰ পাপতে অম্ৰীয়ে চলিলে।
\v 27 অম্ৰীৰ অৱশিষ্ট কাৰ্য্যৰ বৃত্তান্ত, তেওঁ দেখুউৱা পৰাক্ৰমৰ কথা ইস্ৰায়েলৰ ৰজাবিলাকৰ ইতিহাস-পুস্তকখনত জানো লিখা নাই ?
\v 28 পাছে অম্ৰী তেওঁৰ ওপৰ-পিতৃবিলাকৰ লগত নিদ্ৰিত হ’ল, পাছে তেওঁৰ পুত্ৰ আহাব তেওঁৰ পদত ৰজা হ’ল।
\s আহাবৰ ৰাজত্ব। এলিয়াই বিধৱাৰ ল’ৰা এটিক পুনৰায় জীউৱা।
\p
\v 29 যিহূদাৰ আচা ৰজাৰ ৰাজত্বৰ আঠত্ৰিশ বছৰৰ বছৰি, অম্ৰীৰ পুত্ৰ আহাব ইস্ৰায়েলৰ ওপৰত ৰজা হ’ল; আৰু অম্ৰীৰ পুত্ৰ আহাবে বাইশ বছৰ চমৰিয়াত ৰাজত্ব কৰিলে।
\v 30 তেওঁৰ আগেয়ে যিবিলাক আছিল, সেই সকলোতকৈয়ো অম্ৰীৰ পুত্ৰ আহাবে যিহোৱাৰ দৃষ্টিত কু-আচৰণ কৰিলে।
\v 31 আৰু নবাটৰ পুতেক যাৰবিয়ামৰ পাপত চলা তেওঁলৈ ইমান লঘু যেন হ’ল, যে তেওঁ চিদোনীয়াবিলাকৰ এৎবাল ৰজাৰ ঈজেবল নামেৰে জীয়েকক বিয়া কৰিলে, আৰু গৈ বালক পূজা কৰিবলৈ আৰু তাৰ আগত প্ৰণিপাত কৰিবলৈ ধৰিলে।
\v 32 আৰু তেওঁ চমৰিয়াত নিৰ্ম্মাণ কৰা বালৰ ঘৰত বালৰ নিমিত্তে এটা যজ্ঞ-বেদিও স্থাপন কৰিলে।
\v 33 আৰু আহাবে তাত থকা আচেৰা মুৰ্ত্তি সাজিলে; এইদৰে, তেওঁৰ পূৰ্ব্বে থকা ইস্ৰায়েলৰ সকলো ৰজাতকৈ, তেওঁ ইস্ৰায়েলৰ ঈশ্বৰ যিহোৱাক বেজাৰ দিবলৈ অধিক কাৰ্য্য কৰিলে।
\v 34 তেওঁ ৰাজত্ব কৰা কালত বাৎএলীয়া হীয়েলে পুনৰায় যিৰীহো নিৰ্ম্মাণ কৰিলে। তাতে, যিহোৱাই নূনৰ পুত্ৰ যিহোচূৱাৰ মুখে কোৱা বাক্য অনুসাৰে, তেওঁ নিজ বৰ পুতেক অবীৰামক দণ্ড স্বৰূপে দি তাৰ ভিত্তিমূলক স্থাপন কৰিলে, আৰু নিজ সৰু পুতেক চগূবক দণ্ড স্বৰূপে দি তাৰ দুৱাৰ লগালে।
\c 17
\p
\v 1 পাছে গিলিয়দ-প্ৰৱাসীবিলাকৰ মাজৰ তিচবীয়া এলীয়াই আহাবক ক’লে, মই যি জনৰ সাক্ষাতে থিয় হৈ আছোঁ, সেই ইস্ৰায়েলৰ ঈশ্বৰ যিহোৱাৰ জীৱনৰ শপত, এই কেইবছৰ নিয়ৰ কি বৰষুণ নপৰিব, কেৱল মোৰ বাক্য অনুসাৰেহে পৰিব।
\v 2 পাছে তেওঁৰ ওচৰলৈ যিহোৱাৰ বাক্য আহিল, বোলে,
\v 3 তুমি এই ঠাইৰ পৰা প্ৰস্থান কৰা, আৰু পূব দিশলৈ গৈ যৰ্দ্দনৰ সন্মুখত থকা কৰীৎ জুৰিৰ কাষত লুকাই থাকাগৈ।
\v 4 তুমি সেই জুৰিৰ পানী পান কৰিবলৈ পাবা, আৰু সেই ঠাইত তোমাৰ খোৱা বস্তু যোগাবলৈ মই কাউৰীবোৰক আজ্ঞা কৰিলোঁ।
\v 5 তাতে তেওঁ গৈ যিহোৱাৰ বাক্য অনুসাৰে কাৰ্য্য কৰিলে; কিয়নো তেওঁ গৈ যৰ্দ্দনৰ সন্মুখত থকা কৰীৎ জুৰিৰ কাষত বাস কৰিলেগৈ।
\v 6 তাতে কাউৰীবোৰে তেওঁৰ নিমিত্তে ৰাতিপুৱা পিঠা আৰু মঙহ আনি দিছিল, আৰু তেওঁ সেই জুৰিৰ পানী পান কৰিছিল।
\v 7 কিছু কালৰ পাছত দেশত বৰষুণ নোহোৱা হেতুকে সেই জুৰিৰ পানী শুকাই গ’ল।
\p
\v 8 পাছে তেওঁৰ ওচৰলৈ যিহোৱাৰ বাক্য আহিল, বোলে,
\v 9 তুমি উঠি দীদোনৰ অধীনৰ চাৰিফতলৈ গৈ তাত বাস কৰাগৈ; চোৱা, তাৰ এজনী বিধৱা তিৰোতাক তোমাৰ খোৱা বস্তু যোগাবলৈ মই আজ্ঞা কৰিলোঁ।
\v 10 তাতে তেওঁ উঠি চাৰিফতলৈ যাত্ৰা কৰিলে; পাছে সেই নগৰৰ দুৱাৰ-মুখ পাই দেখিলে, যে সেই ঠাইত এজনী বিধৱা তিৰোতাই খৰি বুটলিছে; তাতে তেওঁ তাইক মাতি ক’লে, বিনয় কৰোঁ, মই পান কৰিবলৈ তুমি এটা পাত্ৰতকৈ অলপমান পানী আনাগৈ।
\v 11 তেতিয়া সেই তিৰোতাই তাক আনিবলৈ যাওঁতে, তেওঁ তাইক আকৌ মাতি ক’লে, বিনয় কৰোঁ, তুমি মোৰ নিমিত্তে এডুখৰি পিঠাও হাততকৈ আনিবা।
\v 12 তাতে তাই ক’লে, তোমাৰ ঈশ্বৰ যিহোৱাৰ জীৱনৰ শপত, মোৰ ঘৰত এটি পিঠাও নাই; কেৱল কলহত এমুঠিমান আটাগুড়ি, আৰু টেকেলিত এটোপামান তেল আছে; চোৱা, মই দুডালমান খৰি বুটলিছোঁ, ইয়াকে লৈ গৈ মোৰ আৰু মোৰ ল’ৰাটিৰ নিমিত্তে তাক সিজাম; পাছে আমি তাকে খাই মৰিম।
\v 13 তেতিয়া এলিয়াই তাইক ক’লে, ভয় নকৰিবা, যিহকে ক’লা, তাকে কৰাগৈ; কিন্তু প্ৰথমে তাৰে মোৰ নিমিত্তে এটি সৰু পিঠা কৰি আনিবা, পাছত তোমাৰ, আৰু তোমাৰ পুতেৰাৰ নিমিত্তে কৰিবা।
\v 14 কিয়নো ইস্ৰায়েলৰ ঈশ্বৰ যিহোৱাই এই কথা কৈছে, যিহোৱাই পৃথিৱীত বৰষুণ নেপেলায়মানলৈকে কলহৰ আটাগুড়ি নুঢুকাব, আৰু টেকোলাৰ তেলো ওৰ নপৰিব।
\v 15 পাছে তাই গৈ এলিয়াৰ বাক্যৰ দৰেই কৰিলে; তেতিয়াৰে পৰা এলিয়া, তাই আৰু তাইৰ পৰিয়ালবিলাকে বহুদিনলৈকে খাবলৈ পালে।
\v 16 যিহোৱাই এলিয়াৰ মুখে কোৱা বাক্য অনুসাৰে কলহৰ আটাগুড়ি নুঢুকাল, আৰু টেকেলিৰ তেলো ওৰ নপৰিল।
\p
\v 17 এইবোৰ ঘটনাৰ পাছত, ঘৰৰ গৃহিনী সেই তিৰোতাৰ পুতেক নৰিয়া পৰিল; আৰু তাৰ নৰিয়া এনেহে টান হ’ল, যে, তাৰ আৰু উশাহ নাথাকিল।
\v 18 তাতে সেই তিৰোতাই এলিয়াক ক’লে, হে ঈশ্বৰৰ লোক, আপোনাৰ লগত মোৰ কি সমন্ধ ? আপুনি মোৰ অপৰাধ সোঁৱৰাবলৈ আৰু মোৰ পুত্ৰক মাৰি পেলাবলৈ আহিল।
\v 19 তাতে এলিয়াই তাইক ক’লে, তোমাৰ পুতেৰাক মোক দিয়া। পাছে তেওঁ তাইৰ কোলাৰ পৰা ল’ৰাটি লৈ নিজে থকা ওপৰ কোঁঠালিলৈ তুলি নি, নিজৰ শয্যাত শুৱালে।
\v 20 আৰু তেওঁ যিহোৱাৰ আগত প্ৰাৰ্থনা কৰি ক’লে, হে মোৰ ঈশ্বৰ যিহোৱা, মই যি বিধৱাৰ ঘৰত প্ৰৱাস কৰি আছোঁ, তুমিনো তাইৰ পুত্ৰকে মাৰি পেলাই তাইলৈ অমঙ্গল কৰিলা নে ?
\v 21 পাছে তেওঁ ল’ৰাটিৰ ওপৰত তিনিবাৰ দীঘল হৈ পৰি যিহোৱাৰ আগত প্ৰাৰ্থনা কৰি ক’লে, হে মোৰ ঈশ্বৰ যিহোৱা, মই বিনয় কৰোঁ, এই ল’ৰাটিৰ ভিতৰলৈ প্ৰাণ উলটি আহিবলৈ দিয়ক।
\v 22 তেতিয়া যিহোৱাই এলিয়াৰ কথালৈ কাণ দিলত, ল’ৰাটিৰ প্ৰাণ তাৰ ভিতৰলৈ উলটি আহিল।
\v 23 আৰু সি পুনৰায় জীলে। পাছে এলীয়াই ল’ৰাটি লৈ ওপৰ কোঠালিৰ পৰা ঘৰৰ ভিতৰলৈ নামি আহি, তাৰ মাকৰ ওচৰত শোধাই দিলে; আৰু এলিয়াই ক’লে, চোৱা, এয়া তোমাৰ পুতেৰা জীলে।
\v 24 তাতে সেই তিৰোতাই এলিয়াক ক’লে, এতিয়া মই জানিলোঁ, যে, আপুনি ঈশ্বৰৰ লোক, আৰু আপোনাৰ মুখত থকা যিহোৱাৰ বাক্যও সত্য।
\c 18
\s এলিয়াই আহাবৰ সাক্ষাত হোৱা, আৰু বালৰ ভাববাদীবিলাকক জয় কৰা।
\p
\v 1 বহুদিনৰ পাছত, তৃতীয় বছৰত যিহোৱাৰ বাক্য এলিয়ালৈ আহিল, বোলে তুমি গৈ আহাক দৰ্শন দিয়া; পাছে মই দেশলৈ বৰষুণ পঠাম।
\v 2 তাতে এলিয়াই আহাবক দৰ্শন দিবলৈ গ’ল। সেই কালত চমৰীয়াত আকাল বৰ টান আছিল।
\v 3 পাছে আহাবে ৰাজ-গৃহৰ ঘৰগিৰী ওবদিয়াক মাতিলে; (সেই ওবদিয়া যিহোৱাৰ অতিশয় ভয়কাৰী লোক আছিল;
\v 4 কিয়নো, যি সময়ত ঈজেবলে যিহোৱাৰ ভাববাদীবিলাকক উচ্ছন্ন কৰিছিল, সেই সময়ত ওবদিয়াই এশ ভাববাদীক লৈ পঞ্চাশজন পঞ্চাশজনকৈ গুহাত লুকুৱাই ৰাখি, অন্ন-জল দি প্ৰতিপালন কৰিছিল।)
\v 5 আৰু আহাবে সেই ওবদিয়াক ক’লে, দেশত যিমান জলৰ ভুমুক আৰু জুৰি আছে, তুমি সেইবোৰলৈ যোৱা, কিজানি আমি কিছু ঘাঁহ পাম; তাতে ঘোঁৰা আৰু খচ্ছৰবোৰৰ প্ৰাণ ৰক্ষা কৰাব পাৰিম, সেয়ে হ’লে আমি আটাইবোৰ পশু নেহেৰুৱাম।
\v 6 পাছে তেওঁবিলাকে দেশৰ মাজেদি ভ্ৰমণ কৰিবলৈ, তেওঁবিলাক দুয়োৰো মাজতে দেশ দুভাগ কৰিলে; আহাব অকলেই এক বাটেদি গ’ল, আৰু ওবদিয়াও অকলে এক বাটেদি গ’ল।
\p
\v 7 পাছে ওবদিয়াই বাটত যাওঁতে, চোৱা, এলিয়াই তেওঁক লগ পালে; তাতে ওবদিয়াই তেওঁক চিনি পাই ভুমিলৈ মুকৈ পৰি তেওঁক ক’লে, আপুনি মোৰ প্ৰভু এলিয়া হয়নে ?
\v 8 তাতে তেওঁ ক’লে, মই হওঁ; তুমি যোৱা, আৰু এলিয়াই ইয়াত আছে বুলি তোমাৰ প্ৰভুক কোৱাগৈ।
\v 9 তেওঁ ক’লে, মই কি পাপ কৰিলোঁ, যে আপুনি আপোনাৰ দাস মোক বধ কৰিবৰ অৰ্থে আহাবৰ হাতত শোধাই দিছে ?
\v 10 আপোনাৰ ঈশ্বৰ যিহোৱাৰ জীৱনৰ শপত, মোৰ প্ৰভু ৰজাই আপোনাক বিচাৰিবলৈ নপঠিওয়া এনে কোনো জাতি বা ৰাজ্য নাই; আৰু সেই জাতি বা ৰাজ্যৰ লোকে যেতিয়া তেওঁ ইয়াত নাই বুলি কৈছিল, তেতিয়া আপোনাক যে পোৱা নাই, তাক নিশ্চয় কৰিবৰ অৰ্থে তেওঁ সেই জাতি আৰু ৰাজ্যৰ লোকক শপত খুৱাইছিল।
\v 11 এতিয়া আপুনি কৈছে, চোৱা, এলিয়া ইয়াতে আছে, এই বুলি তোমাৰ প্ৰভুৰ আগত কোৱাগৈ।
\v 12 কিন্তু মই আপোনাৰ ওচৰৰ পৰা যোৱা মাত্ৰকে মই নজনা কোনো এক ঠাইলৈ যিহোৱাৰ আত্মাই আপোনাক লৈ যাব; তাতে মই গৈ আহাবক সংবাদ দিলে, যদি তেওঁ আপোনাক লগ নাপায়, তেতিয়া তেওঁ মোক বধ কৰিব; কিন্তু আপোনাৰ দাস মই ল’ৰাকালৰে পৰা যিহোৱাৰ ভয়কাৰী লোক হৈ আছোঁ।
\v 13 ঈজেবলে যিহোৱাৰ ভাববাদীবিলাকক বধ কৰা কালত মই কি কৰিছিলোঁ, মই যিহোৱাৰ এশ ভাববাদীক পঞ্চাশজনকৈ গুহাত লুকুৱাই ৰাখি তেওঁবিলাকক অন্ন-জল দি কেনেকৈ প্ৰতিপালন কৰিছিলোঁ তাক জানো মোৰ প্ৰভুৱে শুনা নাই ?
\v 14 তথাপি এতিয়া আপুনি কৈছে, যোৱা, চোৱা, এলিয়া ইয়াত আছে, এই বুলি তোমাৰ প্ৰভুক কোৱাগৈ; তেওঁ দেখোন মোক বধ কৰিব।
\v 15 তাতে এলিয়া ক’লে, মই যিজনাৰ সাক্ষাতে থিয় হৈ আছোঁ, সেই বাহিনীবিলাকৰ যিহোৱাৰ জীৱনৰ শপত, মই আজি নিশ্চয়ে তেওঁক দেখা দিম।
\p
\v 16 পাছে ওবদিয়াই আহাবৰ লগত সাক্ষাৎ কৰি তেওঁক সংবাদ দিলে; তাতে আহাবে এলিয়াৰ লগত সাক্ষাত কৰিবলৈ গৈ,
\v 17 এলিয়া দেখা পোৱা মাত্ৰকে ক’লে হে ইস্ৰায়েলক দুখ দিওঁতাজন তুমি আহিলা নে ?
\v 18 এলিয়াই ক’লে, মই ইস্ৰায়েলক দুখ দিয়া নাই; কিন্তু তুমি আৰু তোমাৰ পিতৃ-বংশইহে দুধ দিলা; কিয়নো তোমালোতে যিহোৱাৰ আজ্ঞা ত্যাগ কৰিলা; আৰু তুমি বাল দেৱতাৰ পাছত চলিলা।
\v 19 এতিয়া তুমি মানুহ পঠাই, গোটেই ইস্ৰায়েলক, আৰু ঈজেবলৰ মেজত ভোজন কৰোঁতা বালৰ ভাববাদী চাৰিশ পঞ্চাশজনক, আৰু আচেৰাৰ ভাববাদী চাৰিশ জনক মোৰ ওচৰত কৰ্ম্মিল পৰ্ব্বত গোটোৱা।
\p
\v 20 তাতে আহাবে ইস্ৰায়েলৰ সকলো সন্তানৰ ওচৰলৈ মানুহ পঠাই সেই ভাববাদীবিলাকক কৰ্ম্মিল পৰ্ব্বতত গোট খুৱালে।
\v 21 পাছে এলিয়া সকলো লাকৰ ওচৰলৈ আহি ক’লে, তোমোলোকে কিমান কাললৈ দুই নাওঁ দুই ভৰি দি থাকিবা ? যিহোৱা যদি ঈশ্বৰ হয় তেন্তে তেওঁৰ পাছত চলা; কিন্তু বাল যদি ঈশ্বৰ হয়, তেন্তে তাৰে পাছত চলা। কিন্তু লোকবিলাকে তেওঁক একো উত্তৰ নিদিলে।
\v 22 তাতে এলিয়াই লোক বিলাকক ক’লে যিহোৱাৰ এজন মাত্ৰ ভাববাদী মইহে অৱশিষ্ট আছোঁ; কিন্তু বালৰ ভাববাদী চাৰিশ পঞ্চাশজন আছে।
\v 23 এই হেতুকে আমাক দুটা ভঁতৰা দিয়া হওক; তেওঁবিলাকে তেওঁবিলাকৰ নিমিত্তে এটা ভঁতৰা লওক, আৰু তাক ডোখৰ জোখৰ কৰি কাটি খৰিৰ ওপৰত থওক, কিন্তু তাৰ তলত জুই নিদিয়ক; আৰু মইয়ো আনটো ভঁতৰা যুগুত কৰি খৰিৰ ওপৰ ৰাখিম, আৰু তাৰ তলত জুই নিদিম।
\v 24 পাছে তোমালোকে তোমালোক দেৱতাৰ নামেৰে প্ৰাৰ্থনা কৰিবা আৰু মইয়ো যিহোৱাৰ নামেৰে প্ৰাৰ্থনা কৰিম; তাতে যি দেৱতাই অগ্নিৰ দ্বাৰাই উত্তৰ দিব, তেওঁৱেই ঈশ্বৰ হওক। তাতে সকলো লোকে উত্তৰ কৰিলে, এইটো ভাল কথা।
\p
\v 25 আৰু এলিয়া বালৰ ভাববাদীবিলাকক ক’লে, প্ৰথমে তোমালোকে তোমালোকৰ নিমিত্তে এটা ভঁতৰা লৈ তাক যুগুত কৰা, কিয়নো তোমালোক অনেক আছা; পাছে তোমালোকে তোমালোকৰ দেৱতাৰ নামেৰে প্ৰাৰ্থনা কৰিবা, কিন্তু তলত জুই নিদিবা।
\v 26 তাতে তেওঁলোকক দিয়া ভঁতৰাটো লৈ তেওঁলোকে যুগুত কৰিলে, আৰু ৰাতিপুৱাৰে পৰা দুপৰীয়ালৈকে হে বাল, আমাক উত্তৰ দিয়া, এই বুলি কৈ বালৰ নামেৰে প্ৰাৰ্থনা কৰিলে; কিন্তু কোনো বাণী নহ’ল, আৰু কোনেও উত্তৰো নিদিলে। তাতে সিহঁতে সজা যজ্ঞ-বেদিৰ চাৰিওফালে দেও দি ফুৰিবলৈ ধৰিলে।
\v 27 পাছে দুপৰ বেলা এলিয়াই সিহঁতক বিদ্ৰোপ কৰি ক’লে, বৰকৈ ৰিঙিওৱাহঁক; কিয়নো তেওঁ দেৱতা ধ্যান কৰিছে, বা কোনো ঠাইলৈ গৈছে, বা যাত্ৰা কৰিছে, নাইবা টোপনিতে আছে, তেওঁক জগাব লাগে।
\v 28 পাছে তেওঁলোকে বৰকৈ আটাহ পাৰি মাতিলে, আৰু তেওঁলোকৰ ৰীতিৰ দৰে, ধাৰেৰে তেজ নোবোৱালৈকে কটাৰীৰে আৰু শূলেৰে ক্ষত-বিক্ষত কৰিলে।
\v 29 দুপৰ বেলা গ’লত, তেওঁলোকে সন্ধ্যাৰ নৈবেদ্য দিয়ালৈকে ভাববাণী প্ৰচাৰ কৰিলে; তথাপি কোনো বাণী ন’হল, কোনোৱে উত্তৰ কি মনোযোগো নকৰিলে।
\p
\v 30 পাছে এলিয়াই আটাই লোকবিলাকক ক’লে, মোৰ ওচৰলৈ আহাঁ, তাতে সকলো লোক তেওঁৰ ওচৰলৈ গ’ল। পাছে তেওঁ যিহোৱাৰ ভগা যজ্ঞ-বেদী মেৰামত কৰিলে।
\v 31 তোমাৰ নাম ইস্ৰায়েল হ’ব বুলি যি যাকোবৰ ওচৰলৈ যিহোৱাৰ বাক্য আহিছিল, তেওঁৰ সন্তানবিলাকৰ ফৈদৰ সংখ্যা অনুসাৰে এলিয়াই বাৰটা শিল লৈ
\v 32 সেই শিলবোৰেৰে তেওঁ যিহোৱাৰ নামেৰে এটা যজ্ঞ-বেদী নিৰ্ম্মাণ কৰিলে; আৰু বেদীৰ চাৰিওফালে দুই চেয়া কঠীয়া ধৰিব পৰা এটা খাল খনিলে।
\v 33 পাছে তেওঁ খৰি ৰীতিমতে সজাই, ভঁতৰাটো ডোখৰ ডোখৰ কৰি কাটি খৰিৰ ওপৰ দি ক’লে, চাৰিকলহ পানী ভৰাই এই হোম-বলিৰ ওপৰত আৰু খৰিবোৰৰ ওপৰ ঢালি দিয়া।
\v 34 পাছে তওঁ ক’লে, দ্বিতীয়বোৰে কৰা; তাতে তেওঁবিলাকে দ্বিতীয়বাৰো তাক কৰিলে। আৰু তেওঁ ক’লে, তৃতীয়বাৰো কৰা; তাতে তেওঁবিলাকে তৃতীয়বাৰো তাক কৰিলে।
\v 35 তেতিয়া বেদীৰ চাৰিওফালে পানী বৈ গ’ল, আৰু তেওঁ সেই খালো পানীৰে পুৰ কৰিলে।
\v 36 পাছে সন্ধ্যা বেলাৰ নৈবেদ্য দিয়াৰ সময়ত এলিয়া ভাববাদীয়ে ওচৰলৈ আহি ক’লে, হে অব্ৰাহামৰ, ইচাহাকৰ, আৰু ইস্ৰায়েলৰ ঈশ্বৰ যিহোৱা, ঈস্ৰায়েলৰ মাজত তুমিয়েই যে ঈশ্বৰ আৰু মই তোমাৰ দাস, আৰু তোমাৰ বাক্যৰ প্ৰভাৱত মই যে এই সকলো কাৰ্য্য কৰিছোঁ, ইয়াক আজি সকলোৱে জানক।
\v 37 হে যিহোৱা, তুমিয়েই যে ঈশ্বৰ আৰু তুমিয়েই যে ইবিলাকৰ মন ঘুৰাইছা, তাক এই লোকবিলাকে জানিবৰ নিমিত্তে, হে যিহোৱা মোক উত্তৰ দিয়া, মোক উত্তৰ দিয়া।
\v 38 তেতিয়া যিহোৱাৰ অগ্নি পৰি, সেই হোম-বলি, খৰি, শিল, আৰু মাটি গ্ৰাস কৰিলে, আৰু খালত থকা পানীকো চেলেকি পেলালে।
\v 39 আটাই লোক বিলাকে তাকে দেখি ভুমিলৈ মুকৈ পৰি ক’লে, যিহোৱায়েই ঈশ্বৰ, যিহোৱায়েই ঈশ্বৰ।
\v 40 পাছে এলিয়াই তেওঁবিলাকক ক’লে, তোমালোকে বালৰ ভাববাদীবিলাকক ধৰা, সিহঁতৰ মাজৰ এটাকো সাৰি যাব নিদিবা। পাছে তেওঁবিলাকে সিহঁতক ধৰিলত, এলিয়াই সিহঁতক কিচোন জুৰিলৈ নি, তাত সিহঁতক বধ কৰিলে।
\p
\v 41 পাছে এলিয়াই আহাবক ক’লে, উঠি গৈ ভোজন-পান কৰা; কিয়নো বৰ বৰষুণৰ শব্দ হৈছে।
\v 42 তাতে আহাবে ভোজন-পান কৰিবলৈ উঠি গ’ল। আৰু এলিয়াই কৰ্ম্মিল পৰ্ব্বতৰ টিঙলৈ গৈ মাটিলৈ চাপৰি আঠু দুটাৰ মাজত নিজৰ মুখ ৰাখিলে।
\v 43 পাছে তেওঁ নিজৰ দাসক ক’লে, এতিয়া উঠি সাগৰৰ ফালে চাই আহাগৈ; তাতে তেওঁ উঠি গৈ চাই আহি ক’লে, একোৱেই নাই। তেতিয়া এলিয়াই ক’লে, তুমি আকৌ যোৱা, সাতবাৰ এইদৰে কৰে।
\v 44 পাছে সপ্তমবাৰ তেওঁ ক’লে, চাওক, মানুহৰ হাতৰ নিচিনা সৰু এখন মেঘ সাগৰৰ পৰা উঠিছে। তেতিয়া এলিয়াই ক’লে, তুমি উঠি গৈ এলিয়াক কোৱা, আপুনি ৰথ সজাই নামি যাওক; নহ’লে যাবলৈ বৰষুণে আপোনাৰ বাধা জন্মাব।
\v 45 ইয়াৰ অলপ পাছত মেঘেৰে আৰু বতাহেৰে আকাশ ক’লা হৈ উঠিল আৰু বৰষুণ হ’ল। আৰু আহাবে ৰথত উঠি যিজ্ৰিয়েললৈ গ’ল।
\v 46 পাছে যিহোৱাৰ হাত এলিয়াৰ ওপৰত স্থিতি হ’লত, তেওঁ কঁকাল বান্ধি যিজ্ৰিয়েলত সোমাৱা ঠাইলৈকে আহাবৰ আগে আগে লৰ ধৰিলে।
\c 19
\s এলিয়া পলাই যোৱা। তেওঁক ঈশ্বৰে দৰ্শন দিয়া। ইলীচাক আমন্ত্ৰণ কৰা।
\p
\v 1 পাছে আহাবে, এলিয়াই কৰা সেই সকলো কাৰ্য্যৰ কথা, বিশেষকৈ তৰোৱালৰ দ্বাৰাই আটাই বালৰ ভাববাদীবিলাকক বধ কৰা কথা ঈজেবলৰ আগত ক’লে।
\v 2 তাতে ঈজেবলে এলিয়াৰ ওচৰলৈ দূত পঠাই এই কথা ক’লে, বোলে কাইলৈ এনে সময়ত যদি মই তোমাৰ প্ৰাণ তেওঁলোকৰ এজনৰ প্ৰাণৰ নিচিনা নকৰোঁ, তেন্তে দেৱতাবিলাকে মোক অমুক আৰু তাতকৈয়ো অধিক দণ্ড দিয়ক।
\v 3 ইয়াকে দেখি এলিয়াই উঠি নিজ প্ৰাণ ৰাখিবৰ নিমিত্তে যাত্ৰা কৰি, যিহুদাৰ অধীনৰ বেৰচেবা পাই তাতে নিজৰ দাসক থলে।
\v 4 কিন্তু তেওঁ নিজে এদিনৰ বাট অৰণ্যৰ মাজলৈ আগবাঢ়ি গৈ এজোপা ৰোতম গছৰ তলত বহিলগৈ; আৰু তেওঁ নিজ মৃত্যু প্ৰাৰ্থনা কৰিলে; আৰু তেওঁ ক’লে, এয়ে যথেষ্ট, হে যিহোৱা, এতিয়া মোৰ প্ৰাণ লোৱা, কিয়নো মই নিজ পুৰ্ব্ব-পুৰুষবিলাকতকৈ উত্তম নহওঁ।
\v 5 পাছে তেওঁ এজোপা ৰোতম গছৰ তলত শয়ন কৰি নিদ্ৰা গ’ল, আৰু চোৱা, এজন দূতে তেওঁক চুই ক’লে, উঠা ভোজন কৰা।
\v 6 তাতে তেওঁ চাই নিজ মুৰ-শিতানত, তপত শিলত পাক কৰা এটা পিঠা আৰু এটেকেলি পানী দেখিলে; তেতিয়া তেওঁ ভোজন কৰি পুনৰায় শয়ন কৰিলে।
\v 7 পাছে যিহোৱাৰ দূতে দ্বিতীয়বাৰ তেওঁৰ ওচৰলৈ আহি তেওঁক চুই ক’লে, উঠা ভোজন কৰা, কিয়নো তোমাৰ শক্তিতকৈ এই পথ অধিক।
\v 8 তাতে তেওঁ উঠি ভোজন-পান কৰিলে, আৰু সেই আহাৰৰ শক্তিৰেই চল্লিশ দিন চল্লিশ ৰাতি গৈ যিহোৱাৰ পৰ্ব্বত হোৰেব পালে।
\p
\v 9 পাছে তেওঁ এটা গুহালৈ গৈ তাতে ৰাতি থাকিল; তেতিয়া, চোৱা, তেওঁৰ ওচৰলৈ যিহোৱাৰ বাক্য আহিল; তেওঁ ক’লে, হে এলিয়া, তুমি ইয়াত কি কৰিছা ?
\v 10 তাতে তেওঁ ক’লে, মই বাহিনীবিলাকৰ ঈশ্বৰ যিহোৱাৰ পক্ষে অতিশয় উদ্যোগী হ’লোঁ; কিয়নো ইস্ৰায়েলৰ সন্তানবিলাকে তোমাৰ নিয়মটি ত্যাগ কৰিলে, তোমাৰ যজ্ঞ-বেদীবোৰ ভাঙি পেলালে, আৰু তোমাৰ ভাববাদীবিলাককো তৰোৱালৰ দ্বাৰাই বধ কৰিলে; কেৱল মইহে অৱশিষ্ট আছোঁ, আৰু সিহঁতে মোৰো প্ৰাণ ল’বলৈ বিচাৰিছে।
\v 11 পাছে তেওঁ ক’লে, বাহিৰ ওলাই আহি যিহোৱাৰ সন্মুখত পৰ্ব্বতটোত থিয় হোৱা। তাৰ পাছে, চোৱা, সেই ঠায়েদি যিহোৱাই গমণ কৰিলে; তাতে যিহোৱাৰ আগে আগে অতিশয় প্ৰচণ্ড বায়ুৱে পৰ্ব্বতবোৰ ফালিলে, আৰু শিলবোৰ ভাঙি পেলালে; কিন্তু সেই বায়ুত যিহোৱা নাছিল। বায়ুৰ পাছত ভুমিকম্প হ’ল, কিন্তু সেই ভুমিকম্পটো যিহোৱা নাছিল।
\v 12 ভুমিকম্পৰ পাছত অগ্নি হ’ল, কিন্তু সেই অগ্নিটো যিহোৱা নাছিল। অগ্নিৰ পাছত এটি সৰু মৃদু স্বৰ হ’ল।
\v 13 তাক এলিয়াই শুনা মাত্ৰে চাদৰেৰে মুখ ঢাকি বাহিৰলৈ ওলাই আহি গুহাৰ সন্মুখত থিয় হ’ল। তাতে তেওঁলৈ এই বাণী হ’ল, হে এলিয়া তুমি ইয়াত কি কৰিছা ?
\v 14 তেতিয়া তেওঁ ক’লে, মই বাহিনীবিলাকৰ ঈশ্বৰ যিহোৱাৰ পক্ষে অতিশয় উদ্যোগী হ’লোঁ; কিয়নো ইস্ৰায়েলৰ সন্তানবিলাকে তোমাৰ নিয়মটি ত্যাগ কৰিলে, তোমাৰ যজ্ঞ-বেদীবোৰ ভাঙি পেলালে, আৰু তোমাৰ ভাববাদীবিলাককো তৰোৱালৰ দ্বাৰাই বধ কৰিলে; কেৱল মইহে অৱশিষ্ট আছোঁ, আৰু সিহঁতে মোৰো প্ৰাণ ল’বলৈ বিচাৰিছে।
\p
\v 15 তেতিয়া যিহোৱাই তেওঁক ক’লে, তুমি নিজ বাটে উলটি দম্মেচকৰ অৰণ্যলৈ যোৱা, আৰু তুমি তাত উপস্থিত হৈ, অৰামৰ ওপৰত ৰজা হ’বলৈ হজায়েলক অভিষেক কৰা,
\v 16 আৰু ইস্ৰায়েলৰ ওপৰত ৰজা হ’বলৈ নিমচীৰ পুত্ৰ যেহুক অভিষেক কৰা, আৰু তোমাৰ পদত ভাববাদী হ’বলৈ আবেল মহোলাত থকা চাফতৰ পুত্ৰ ইলীচাক অভিষেক কৰা।
\v 17 তাতে, যি জন হজায়েলৰ তৰোৱালৰ পৰা সাৰিব, যেহুৱে তাক বধ কৰিব; আৰু যিজন যেহুৰ তৰোৱালৰ পৰা সাৰিব, তাক ইলীচাই বধ কৰিব।
\v 18 কিন্তু ইস্ৰায়েলৰ মাজত মই নিজৰ নিমিত্তে সাত হাজাৰ লোক অৱশিষ্ট ৰাখিম; তেওঁবিলাকৰ কোনো জনৰেই আঁঠু বালৰ আগত পৰা নাই, আৰু তেওঁবিলাকৰ কাৰো মুখে তাক চুমা খোৱা নাই।
\p
\v 19 পাছে তেঁ তাৰ পৰা গৈ চাফতৰ পুত্ৰ ইলীচাক লগ পালে; সেই সময়ত তেওঁ হাল বাইছিল; বাৰ হাল বলধ তেওঁৰ আগত আছিল; আৰু শেষৰ হালৰ লগত তেওঁ নিজে আছিল। তাতে এলিয়াই তেওঁৰ ওচৰলৈ আগবাঢ়ি গৈ, নিজৰ চাদৰ তেওঁৰ গাত পেলাই দিলে।
\v 20 তাতে তেওঁ বলধবোৰ এৰি, এলিয়াৰ পাছে পাছে লৰি গৈ তেওঁক ক’লে, বিনয় কৰোঁ মোৰ আই-বোপাইক চুমা খাই আহিবলৈ আপুনি মোক অনুমতি দিয়ক; পাছত আপোনাৰ পাছে পাছে চলিম। তাতে তেওঁ ইলীচাক ক’লে, উলটি যোৱা; কিয়নো মই তোমাক কি কৰিলোঁ ?
\v 21 তেতিয়া ইলীচাই তেওঁৰ ওচৰৰ পৰা উলটি গ’ল, আৰু সেই হাল বলধ লৈ বধ কৰি, তাৰ নাঙল আৰু যুঁৱলিৰ কাঠেৰে তাৰ মঙহ সিজালে, আৰু লোক বিলাকক দিলে; তাতে তেওঁবিলাকে ভোজন কৰিলে। পাছে তেওঁ উঠি এলিয়াৰ অনুগামী হৈ তেওঁৰ পৰিচৰ্য্যা কৰিলে।
\c 20
\s আহাবে দুবাৰ অৰামীয়াহঁতক জয় কৰা।
\p
\v 1 পাছে অৰামৰ বিন হদদ ৰজাই নিজৰ সৈন্যসমূহক গোটালে; তেওঁৰ লগত বত্ৰিশ জন ৰজা, ঘোঁৰা, আৰু ৰথ আছিল; তেওঁ উঠি গৈ চমৰিয়া অৱৰোধ কৰি তাৰ বিৰুদ্ধে যুদ্ধ কৰিলে।
\v 2 আৰু তেওঁ নগৰলৈ ইস্ৰায়েলৰ আহাব ৰজাৰ ওচৰলৈ দুত পঠাই ক’লে, বিন-হদদে এই কথা কৈছে,
\v 3 তোমাৰ ৰূপ আৰু সোণ মোৰ; তোমাৰ তিৰোতাবোৰ আৰু সন্তানবিলাক, তোমাৰ উত্তম উত্তম আটাইবোৰ মোৰেই।
\v 4 তাতে ইস্ৰায়েলৰ ৰজাই উত্তৰ দি ক’লে, হে মোৰ প্ৰভু মহাৰাজ, আপোনাৰ কথা সচাঁ, মই আৰু মোৰ সকলো আপোনাৰেই।
\v 5 পাছে দুতবিলাকে আকৌ আহি ক’লে, বিন হদদে এই কথা কৈছে, তুমি তোমাৰ ৰূপ, সোণ, তিৰোতাবোৰ, আৰু সন্তানবিলাকক মোক শোধাই দিয়া বুলি ক’বলৈ তোমাৰ ওচৰলৈ দুত পঠাইছিলোঁ হয়;
\v 6 কিন্তু কাইলৈ এনে সময়ত মই মোৰ দাস বিলাকক তোমাৰ ওচৰলৈ পঠাম, তেওঁবিলাকে তোমাৰ ঘৰত আৰু তোমাৰ দাসবিলাকৰ ঘৰত বিচাৰ কৰি, তোমাৰ মনোমোহা যিমান বস্তু আছে সেই সকলোকে হাত কৰি লৈ আহিব।
\p
\v 7 তেতিয়া ইস্ৰায়েলৰ ৰজাই দেশৰ সকলো বৃদ্ধ লোকবিলাকক মাতি আনি ক’লে, মই বিনয় কৰোঁ, তোমালোকে বিবেচনা কৰি চোৱা, এই মানুহে কেৱল অনিষ্টৰ চেষ্টা কৰিছে। কিয়নো তেওঁ মোৰ ভাৰ্য্যা আৰু সন্তানবিলাকৰ নিমিত্তে, আৰু মোৰ ৰূপ ও সোণৰ নিমিওে আদেশ পঠালত, মই তাক অস্বীকাৰ কৰা নাই।
\v 8 পাছে সকলো বৃদ্ধ লোক সকলো প্ৰজাই ক’লে, আপুনি তাৰ কথা নামানিব, আৰু সন্মতো নহ’ব।
\v 9 এই হেতুকে তেওঁ বিন-হদদৰ দুতবিলাকক ক’লে মোৰ প্ৰভু মহাৰাজক ক’বা, আপুনি প্ৰথমে আপোনাৰ দাসৰ ওচৰলৈ দুত পঠাই যি কৈছিলে, সেই সকলোকে মই কৰিম; কিন্তু এই কৰ্ম্ম মই কৰিব নোৱাৰোঁ। পাছে দুতবিলাকে গৈ তেওঁক বাতৰি দিলে।
\v 10 তেতিয়া বিন-হদদে তেওঁৰ ওচৰলৈ মানুহ পঠাই ক’লে, এই চমৰিয়াৰ ধুলি যদি মোৰ পাছত অহা লোকবিলাকৰ প্ৰতিজনলৈ এমুঠিকৈ জোৰে, তেন্তে দেৱতাবিলাকে মোক অমুক আৰু তাতকৈয়ো অধিক দণ্ড দিয়ক।
\v 11 তাতে ইস্ৰায়েলৰ ৰজাই উত্তৰ দি কলে, তোমালোকে তেওঁ কোৱাঁগৈ, যি মানুহে ৰণৰ সাজ গাত পিন্ধে, তেওঁ সাজ সোলোকোৱা জনৰ দৰে অহংকাৰ নকৰক।
\v 12 পাছে, যি সময়ত বিন হদদ আৰু তেওঁৰ লগৰ ৰজাবিলাকে পঁজায় পঁজায় পান কৰিছিল, তেতিয়া তেওঁ সেই বাতৰি শুনি নিজ দাসবিলাকক ক’লে, তোমালোকে ৰণৰ বেহু পাতা; তাতে তেওঁলোকে নগৰৰ বিৰুদ্ধে বেহু পাতিলে।
\p
\v 13 ইয়াৰ ভিতৰতে এজন ভাববাদীয়ে ইস্ৰায়েলৰ আহাব ৰজাৰ ওচৰলৈ আহি ক’লে, যিহোৱাই এই কথা কৈছে, তুমি সেই মহালোক সমুহ দেখিছা নে ? চোৱা, আজি মই সেইবিলাকক তোমাৰ হাতত সমৰ্পণ কৰি দিম; তাতে ময়েই যে যিহোৱা তাক তোমালোকে জানিবা।
\v 14 আহাবে ক’লে, কাৰ দ্বাৰাই দিবা ? ভাববাদীয়ে ক’লে, যিহোৱাই এইদৰে কৈছে, প্ৰদেশৰ অধিপতিসকলৰ ডেকাবিলাকৰ দ্বাৰাই। তেতিয়া ৰজাই সুধিলে, যুদ্ধ আৰম্ভ কোনে কৰিব ?
\v 15 তেওঁ ক’লে তুমি। পাছে তেওঁ প্ৰদেশৰ অধিপতিসকলৰ ডেকাবিলাকক লেখ কৰিলত, দুশ বত্ৰিশ জন পালে; তেওঁবিলাকৰ পাছত তেওঁ সকলো লোকক, ইস্ৰায়েলৰ আটাই সন্তানবিলাকক লেখ কৰিলত, সাত হাজাৰ জন হ’ল।
\p
\v 16 পাছে তেওঁবিলাক দুপৰীয়া বাহিৰ ওলাই গ’ল; কিন্তু সেই সময়ত বিন-হদদ তেওঁ সহায় বত্ৰিশ জন ৰজাই পঁজায় পঁজায় পান কৰি মতলীয়া হৈছিল।
\v 17 পাছে প্ৰদেশৰ অধিপতিসকলৰ ডেকাবিলাক আগ হৈ ওলাই যোৱাৰ পাছত বিন-হদদে মানুহ পঠালত, সিহঁতে আহি এই বাতৰি দিলে, চমৰীয়াৰ পৰা কেইটামান মানুহ বাহিৰ ওলাল।
\v 18 তাতে তেওঁ ক’লে, সিহঁত সন্ধিৰ নিমিত্তে ওলাই আহক, বা যুদ্ধৰ নিমিত্তে ওলাই আহক, সিহঁতক জীয়াই জীয়াই ধৰিবা।
\v 19 এনেতে প্ৰদেশৰ অধিপৰি ডেকাবিলাক, আৰু তেওঁবিলাকৰ পাছত যোৱা সৈন্যদল নগৰৰ বাহিৰ হৈ,
\v 20 প্ৰতিজনে নিজৰ নিজৰ সন্মুখৰ লোকক বধ কৰিলে; তাতে অৰামীয়াহত পলাবলৈ ধৰাত, ইস্ৰায়েল লোকবিলাকে সিহঁতৰ পাছে পাছে খেদি গ’ল, আৰু অৰামৰ বিন-হদদত ৰজাই কিছুমান অশ্বাৰোহী সেনাৰ সৈতে ঘোঁৰাত উঠি পলাই সাৰিল।
\v 21 পাছে ইস্ৰায়েলৰ ৰজাই ওলাই গৈ সিহঁতৰ ঘোঁৰা আৰু ৰথবোৰ নষ্ট কৰিলে, আৰু অৰামীয়াহঁতৰ মাজত মহা-সংহাৰ কৰিলে।
\p
\v 22 তাৰ পাছত সেই ভাববাদীয়ে ইস্ৰাযেলৰ ওচৰলৈ আহি ক’লে বোলে, তুমি গৈ নিজে বলবান কৰা, আৰু তুমি সাৱধান হৈ নিজে কি কৰা উচিত, তাক বিবেচনা কৰা; কিয়নো বছৰ ঘুৰিলে, অৰামৰ ৰজা তোমাৰ বিৰুদ্ধে পুনৰায় আহিব।
\v 23 পাছে অৰামৰ ৰজাৰ দাসবিলাকে তেওঁক কলে, সিহঁতৰ দেৱতা পৰ্ব্বতীয়া দেৱতা, এই নিমিত্তে সিহঁতে আমাক ঘটালে; কিন্তু আমি সমথলত সিহঁতৰ লগত যুদ্ধ কৰোহঁক, তেহে আমি নিশ্চয়ে সিহঁতক ঘটাম।
\v 24 আৰু আপুনি এই কাম কৰক; ৰজাৰবিলাকক নিজ নিজ বাবৰ পৰা গুচাই, তেওঁবিলাকৰ বাবত সেনাপতি নিযুক্ত কৰক।
\v 25 আৰু আপুনি হেৰুউৱা সৈন্য-সামন্তৰ যিমান ঘোঁৰা আৰু যিমান ৰথ আছিল, সিমান ঘোঁৰা আৰু ৰথ থকা সৈন্য গোটাওক; পাছে আমি সমথলত সিহঁতৰ লগত যুদ্ধ কৰিম, তাতে আমি নিশ্চয়ে সিহঁতক ঘটাম। তেতিয়া বিন-হদদে সিহঁতৰ কথা শুনি সেই কথা কলে।
\p
\v 26 আৰু বছৰ ঘুৰিলত বিন-হদদে অৰামীয়া-বিলাকক গোটাই ইস্ৰায়েলৰ বিৰুদ্ধে যুদ্ধ কৰিবলৈ অফেকলৈ উঠি গল।
\v 27 পাছে ইস্ৰায়েলৰ সন্তানবিলাকক গোটোৱা হ’লত, আৰু তেওঁ বিলাকৰ নিমিত্তে আহাৰীয় দ্ৰব্য যোগোৱা হ’লত, তেওঁবিলাকে সিহঁতৰ বিৰুদ্ধে যাত্ৰা কৰিলে; আৰু সিহঁতে সন্মুখত ছাউনি পাতিলত, ইস্ৰায়েলৰ সন্তানবিলাকক ছাগলী পোৱালিৰ দুহ সৰু জাকৰ নিচিনা দেখা গ’ল, কিন্তু অৰামীবিলাক দেশ জুৰি আছিল।
\v 28 পাছে ঈশ্বৰৰ এজন লোক আহি ইস্ৰায়েলৰ ৰজাক ক’লে, যিহোৱাই এই কথা কৈছে, অৰামীয়াবিলাকে কয়, যিহোৱা পৰ্ব্বতীয়া দেৱতা, সমথলত থকা দেৱতা নহয়; এই কাৰণে মই সেই আটাই মহালোকসমুহক তোমাৰ হাতত সমৰ্পণ কৰি দিম; তাতে ময়েই যে যিহোৱা, তাক তোমালোকে জানিবা।
\v 29 তাৰ পাছত তেওঁবিলাকে সাত দিনলৈকে সন্মুখা-সন্মুখি হৈ ছাউনিত থাকিল। পাছে সপ্তম দিনা যুদ্ধ লাগিল; তাতে ইস্ৰায়েলৰ সন্তানবিলাকে একে দিনাই অৰামীয়াবিলাকৰ এক লাখ পদাতিক সৈন্যক সংহাৰ কৰিলে।
\v 30 কিন্তু অৱশিষ্টবিলাকৰ অফেকলৈ পলাই নগৰত সোমালত, তাৰ গড় সেই অৱশিষ্ট থকা সাতাইশ হাজাৰ লোকৰ ওপৰত পৰিল; আৰু বিন-হদদ পলাই নগৰৰ ভিতৰলৈ গৈ এটা ভিতৰ কোঁঠালিত সোমালগৈ।
\p
\v 31 পাছে তেওঁৰ দাসবিলাকে তেওঁক ক’লে, চাওঁক, আমি শুনিছোঁ ইস্ৰায়েল-বংশৰ ৰজাবিলাক দয়ালু ৰজা; এই হেতুকে বিনয় কৰোঁ, আমি ককাঁলত চট পিন্ধি ডিঙিত লেজু লৈ, বাহিৰ হৈ ইস্ৰায়েলৰ ৰজাৰ ওচৰলৈ যাওঁহঁক; কিজানি তেওঁ আপোনাৰ প্ৰাণ ৰক্ষা কৰিব।
\v 32 পাছে সিহঁতে চট পিন্ধি ডিঙিত লেজু লৈ ইস্ৰায়েলৰ ৰজাৰ ওচৰলৈ আহি ক’লে, আপোনাৰ দাস বিন-হদদে কৈছে, মই বিনয় কৰোঁ, মোক জীয়াই ৰাখক। তাতে তেওঁ ক’লে, বিন-হদদ এতিয়াও জীয়াই আছে নে ? তেওঁ মোৰ ভাই।
\v 33 তেতিয়া সেই লোকবিলাকে ইয়াকে শুভ লক্ষণ বুলি বুজি, তেওঁৰ মনৰ ভাব স্পষ্ট কৰি উলিয়াবলৈ বেগাই ক’লে, বিন-হদদ আপোনাৰ ভাই; তাতে তেওঁ ক’লে, তোমালোকে গৈ তেওঁক আনা। পাছে বিন-হদদ বাহিৰ ওলাই তেওঁৰ ওচৰলৈ আহিলত, ৰজাই তেওঁক ৰথত তুলিলে।
\v 34 তেতিয়া বিন-হদদে তেওঁক ক’লে, মোৰ পিতৃয়ে আপোনাৰ পিতৃৰ পৰা যি যি নগৰ লৈছিল, তাক মই উলটাই দিম, আৰু মোৰ পিতৃয়ে আপোনাৰ নিমিত্তে যেনেকৈ চমৰিয়াত বাট বান্ধিছিল, আপুনিও আপোনাৰ নিমিত্তে সেইদৰে দম্মেচকত বাট বান্ধক। আহাবে ক’লে, মই এই নিয়মেৰেই আপোনাক বিদায় কৰিম, এই বুলি আহাবে তেওঁৰ লগত নিয়ম বান্ধি তেওঁক বিদায় কৰিলে।
\p
\v 35 পাছে শিষ্য-ভাববাদীবিলাকৰ মাজৰ এজনে তেওঁৰ লগৰ এজনক যিহোৱাৰ বাক্যৰ দ্বাৰাই ক’লে, হেৰা, মোক মাৰা। কিন্তু তেওঁ মাৰিবলৈ মান্তি নহ’ল।
\v 36 তেতিয়া তেওঁ তেওঁক ক’লে, তুমি যিহোৱাৰ বাক্য নমনাৰ কাৰণে, চোৱা, তুমি মোৰ ওচৰৰ পৰা যোৱামাত্ৰে এটা সিংহই তোমাক বধ কৰিব; পাছে তেওঁ তেওঁৰ ওচৰৰ পৰা যোৱামাত্ৰে এটা সিংহই তেওঁক পাই বধ কৰিলে।
\v 37 পাছে তেওঁ আৰু এজনক পাই ক’লে, হেৰা, মোক মাৰা; তাতে সেই মানুহজনে তেওঁক এনেকৈ মাৰিলে, যে সেই মাৰতে খুন হ’ল।
\v 38 পাছে সেই ভাববাদীয়ে গৈ চকুৰ ওপৰত কাপোৰ বান্ধি নিজকে চিনিব নোৱাৰা কৰি, বাটত ৰজালৈ বাট চাই থাকিল।
\v 39 তাৰ পাছত ৰজা ওচৰেদি যাওঁতে, তেওঁ বৰ মাতেৰে ৰজাক ক’লে, আপোনাৰ দাস মই যুদ্ধলৈ যোৱাত চাওক, এজন মানুহে ঘূৰি আহি মোৰ ওচৰলৈ এটা মানুহক আনি ক’লে, এই মানুহটো ৰাখা; যদি সি কেনেবাকৈ হেৰায়, তেন্তে তাৰ প্ৰাণৰ সলনি তোমাৰ প্ৰাণ যাব, নাইবা তুমি এক কিক্কৰ পৰিমাণ ৰূপ দিব লাগিব।
\v 40 কিন্তু আপোনাৰ দাস মই ইফালে সিফালে কামত লাগি থাকোঁতে, সি গ’ল। তেতিয়া ইস্ৰায়েলৰ ৰজা তেওঁক ক’লে, তেন্তে তোমাৰ তেনে দণ্ড হ’ব; তুমি নিজেই তাক নিশ্চয় কৰিলা।
\v 41 তাতে তেওঁ বেগাই নিজৰ চকুৰ ওপৰৰ পৰা কাপোৰ গুচালে; তাতে ইস্ৰায়েলৰ ৰজাই, তেওঁ যে ভাববাদীবিলাকৰ এজন, তাকে চিনি পালে।
\v 42 পাছে তেওঁ ৰজাক ক’লে, যিহোৱাই এই কথা কৈছে, মই যি জনক বিনাশৰ অৰ্থে বৰ্জিত কৰিছিলোঁ, তুমি নিজ হাতৰ পৰা তেওঁক এৰি দিলা; এই কাৰণে তেওঁৰ প্ৰাণৰ সলনি তোমাৰ প্ৰাণ আৰু তাৰ প্ৰজাবিলাকৰ সলনি তোমাৰ প্ৰজাবিলাকক যাব।
\v 43 তেতিয়া ইস্ৰায়েলৰ ৰজা বিবৰ্ণ আৰু অসন্তুষ্ট হৈ ঘৰলৈ গ’ল; চমৰিয়াত উপস্থিত হ’ল।
\c 21
\s আহাবে নাবোতক বধ কৰি তাৰ দ্ৰাক্ষাবাৰী অধিকাৰ কৰা।
\p
\v 1 তাৰ পাছত এনেকুৱা ঘটনা হ’ল, যে, যিজ্ৰিয়েলীয়া নাবোতৰ এখন দ্ৰাক্ষাবাৰী আছিল; সেয়ে যিজ্ৰিয়েলত চমৰিয়াৰ আহাব ৰজাৰ ৰাজ গৃহৰ ওচৰতে আছিল।
\v 2 আহাবে নাবোতক ক’লে, তোমাৰ দ্ৰাক্ষাবাৰীখন মোক দিয়া, মই তাক শাকৰ বাৰী কৰিম, কাৰণ সেয়ে মোৰ ঘৰৰ ওচৰতে আছে; মই তাৰ সলনি তোমাক তাতকৈ উত্তম আন এখন দ্ৰাক্ষাবাৰী দিম, নাইবা যদি তুমি মনত ভাল পোৱা, তেন্তে তাৰ মূল্য ৰূপ তোমাক দিম।
\v 3 তাতে নাবোতে আহাবক ক’লে, মই যে মোৰ পৈতৃক আধিপত্য আপোনাক দিম, যিহোৱাই তাক নিবাৰণ কৰক।
\v 4 তেতিয়া, মই পৈতৃক আধিপত্য আপোনাক নিদিওঁ, যিজ্ৰিয়েলীয়া নাবোতে কোৱা এই কথাৰ কাৰণে আহাব বিৱৰ্ণ আৰু অসন্তুষ্ট হৈ নিজ ঘৰলৈ আহিল; আৰু শয্যাত পৰি মোক ঘূৰাই অনাহাৰে থাকিল।
\p
\v 5 কিন্তু তেওঁৰ ভাৰ্য্যা ঈজেবলে তেওঁৰ ওচৰলৈ আহি তেওঁক ক’লে, তোমাৰ মনত ইমান বেজাৰ কিয়, যে, তুমি আহাৰ নকৰা ?
\v 6 তাতে ৰজাই তেওঁক ক’লে, মই যিজ্ৰিয়েলীয়া নাবোতক কৈছিলোঁ, ধনলৈ তোমাৰ দ্ৰাক্ষাবাৰীখন মোক দিয়া, নতুবা যদি মনত ভাল পোৱা, তেন্তে তাৰ সলনি আন এখন দ্ৰাক্ষাবাৰী মই তোমাক দিম; তাতে তেওঁ উত্তৰ কৰিলে, মই মোৰ দ্ৰাক্ষাবাৰী তোমাক নিদিওঁ।
\v 7 তেতিয়া তেওঁৰ ভাৰ্য্যা ঈজেবলে ক’লে, এতিয়া তুমিয়েই জানো ইস্ৰায়েলৰ ওপৰত ৰজা নোহোৱা ? উঠা, ভোজন কৰা, তোমাৰ মন প্ৰফুল্লিত হওঁক; যিজ্ৰিয়েলীয়া নাবোতৰ দ্ৰাক্ষাবাৰী মই তোমাক দিম।
\v 8 পাছে তেওঁ আহাবৰ নামেৰে পত্ৰ লিখি, আৰু তেওঁৰ মোহৰেৰে মোহৰ মাৰি, নাবোতৰ নগৰত নিবাস কৰা তেওঁৰ ওচৰ-চুবুৰীয়া বৃদ্ধ আৰু প্ৰধানলোকবিলাকৰ ওচৰলৈ পত্ৰখন পঠাই দিলে।
\v 9 তেওঁ পত্ৰখনত এই কথা লিখিছিল, তোমালোকে উপবাস প্ৰচাৰ কৰা, আৰু লোকবিলাকৰ মাজত নাবোতক ওখ ঠাইত বহুউৱা;
\v 10 আৰু তেওঁৰ ওচৰত দুটা দুৰ্জ্জন মানুহ বহুউৱা। সেই মানুহ দুটাই তেওঁৰ অহিতে সাক্ষ্য দি কওঁক, যে, তুমি ঈশ্বৰক আৰু ৰজাক শাও দিলা; তাৰ পাছত, তোমালোকে তেওঁক বাহিৰলৈ উলিয়াই নি শিল দলিয়াই বধ কৰা।
\p
\v 11 পাছে তাৰ নগৰৰ লোকবিলাকে, অৰ্থাৎ সেই নগৰবাসী বৃদ্ধ আৰু প্ৰধান লোকবিলাকে ঈজেবলে তেওঁবিলাকলৈ লিখি পঠোৱাৰ দৰে, তেওঁ লোকবিলাকলৈ পঠাই দিয়া পত্ৰত লিখি আজ্ঞাৰ দৰে কাৰ্য্য কৰিলে।
\v 12 তেওঁবিলাকে উপবাস প্ৰচাৰ কৰি লোকবিলাকৰ মাজত নাবোতক ওখ ঠাইত বহুৱালে।
\v 13 আৰু দুটা দুৰ্জ্জন মানুহ আহি তেওঁৰ আগত বহিল; আৰু সেই দুৰ্জ্জন মানুহ দুটাই নাবোতৰ বিৰুদ্ধে এই সাক্ষ্য দিলে, নাবোতে ঈশ্বৰক আৰু ৰজাকো শাও দিলে। তাতে লোকবিলাকে তেওঁক নগৰৰ বাহৰলৈ লৈ গৈ শিল দলিয়াই বধ কৰিলে।
\v 14 পাছে তেওঁবিলাকে ঈজেবলৰ ওচৰলৈ মানুহ পঠাই ক’লে, নাবোতলৈ শিল দলিওৱাত, তেওঁ মৰিল।
\v 15 তেতিয়া নাবোত শিলৰ দলিত মৰাৰ কথা শুনামাত্ৰে ঈজেবলে আহাবক ক’লে, উঠা, যিজ্ৰিয়েলীয়া নাবোতে ধন লৈ যি দ্ৰাক্ষাবাৰী তোমাক দিবলৈ অসন্মত আছিল, তাক অধিকাৰ কৰাগৈ; কিয়নো নাবোত জীয়াই থকা নাই, তেওঁ মৰিল।
\v 16 তেতিয়া নাবোত মৰা কথা শুনি আহাবে উঠি যিজ্ৰিয়েলীয়া নাবোতৰ দ্ৰাক্ষাবাৰী অধিকাৰ কৰিবলৈ নামি গ’ল।
\p
\v 17 পাছে তিচবীয়া এলিয়াৰ ওচৰলৈ যিহোৱাৰ বাক্য আছিল, বোলে,
\v 18 উঠা, চমৰিয়া-নিবাসী ইস্ৰায়েলৰ আহাব ৰজাৰ লগত সাক্ষ্য কৰিবলৈ নামি যোৱা; চোৱা, তেওঁ নাবোতৰ দ্ৰাক্ষাবাৰীত আছে; তেওঁ তাক কৰিবলৈ তালৈ নামি গল।
\v 19 তুমি তেওঁ আগত এই কথা ক’বা, যিহোৱাই এই কথা কৈছে, তুমি নৰ-বধ কৰি আধিপত্যও লৈছা নে ? আৰু তুমি তেওঁক ক’বা, যিহোৱাই এই কথা কৈছে, যি ঠাইত কুকুৰবোৰে নবাতৰ তেজ চেলেকি খালে, সেই ঠাইতে কুকুৰবোৰে তোমাৰো তেজ চেলেকি খাব।
\v 20 তেতিয়া আহাবে এলিয়াক কলে, হে মোৰ শত্ৰু, তুমি মোক পালা নে ? তাতে তেওঁ ক’লে, হয়,পালোঁ; কিয়নো, যিহোৱাৰ দৃষ্টিত যি বেয়া, তুমি তাকে কৰিবলৈ নিজকে বেচিলা।
\v 21 চোৱা, মই তোমালৈ অমঙ্গল ঘটাম, আৰু তোমাক একেবাৰে সাৰি পেলাম; আৰু আহাবৰ সম্বন্ধীয়া প্ৰতিজন পুৰুষক, আৰু ইস্ৰায়েলৰ মাজত বন্ধ কি মুক্ত হোৱা উভয়কে উচ্ছন্ন কৰিম;
\v 22 আৰু যি অসন্তোসজনক কাৰ্য্যেৰে তুমি মোক অসন্তোষ্ট কৰিলা, আৰু ইস্ৰায়েলক পাপ কৰালা, তাৰ কাৰণে মই তোমাৰ বংশ, নবাতৰ পুতেক যাৰবিয়ামৰ বংশৰ নিচিনা, আৰু অবিয়াৰ পুতেক বাচাৰ বংশৰ নিচিনা কৰিম।
\v 23 আৰু যিহোৱাই ঈজেবলৰ বিষয়েও ক’লে, যিজ্ৰিয়েলৰ গড়ৰ কাষত ঈজেবলক কুকুৰে খাব।
\v 24 আৰু আহাবৰ যি কোনো লোক নগৰত মৰিব, তাক কুকুৰে খাব; আৰু যি কোনো লোক নগৰৰ বাহিৰত মৰিব, তাক আকাশৰ চৰাইবোৰে খাব।
\v 25 (কিন্তু যি আহাবে যিহোৱাৰ দৃষ্টিত কু-আচৰণ কৰিবলৈ নিজকে বেচিলে, যাক নিজ ভাৰ্য্যা ঈজেবলে উদগালে, সেই আহাবৰ নিচিনা আৰু কোনো নাছিল।
\v 26 আৰু যিহোৱাই যি ইমোৰীয়াবোৰক ইস্ৰায়েলৰ সন্তানবিলাকৰ সন্মুখৰ পৰা দুৰ কৰিলে, সিহঁতৰ সকলো কৰ্ম্মৰ দৰে, তেওঁ প্ৰতিমাবোৰৰ পাছত চলোঁতা হৈ অতিশয় ঘিণলগীয়া কাৰ্য্য কৰিলে।)
\p
\v 27 আৰু যেতিয়া আহবে এইবোৰ কথা শুনিলে, তেতিয়া তেওঁ নিজৰ কাপোৰ ফালিলে আৰু গাত চট কাপোৰ পিন্ধি লঘোন দিলে, আৰু চটত শয়ন কৰিলে, আৰু ধীৰে ধীৰে চলিলে।
\v 28 পাছে তিচবীয়া এলিয়াৰ ওচৰলৈ যিহোৱাৰ বাক্য আহিল, বোলে,
\v 29 আহাবে মোৰ দৃষ্টিত কেনেকৈ নিজকে নম্ৰ কৰিছে, তাক তুমি দেখিছা নে ? তেওঁ মোৰ আগত নিজকে নম্ৰ কৰিছে; এই হেতুকে মই তেওঁৰ আয়ুসৰ কালত সেই অমঙ্গল নঘটাম, কিন্তু তেওঁৰ পুতেকৰ দিনত তেওঁৰ বংশলৈ সেই অমঙ্গল ঘটাম।
\c 22
\s অৰামীয়াহঁতে সৈতে আহাব আৰু যিহোচাফটে যুদ্ধ কৰা। আহাবৰ মৃত্যু।
\p
\v 1 পাছে তিনি বছৰলৈকে অৰাম আৰু ইস্ৰায়েলে যুদ্ধ নকৰি ক্ষান্ত হৈ থাকিল।
\v 2 তৃতীয় বছৰত যিহুদাৰ যিহোচাফট ৰজা ইস্ৰায়েলৰ ওচৰলৈ আহিল।
\v 3 আৰু ইস্ৰায়েলৰ ৰজাই নিজ দাসবিলাকক ক’লে, ৰামোৎ-গিলিয়দত আমাৰ অধিকাৰ আছে, ইয়াক তোমালোকে নাজানা নে ? তেন্তে অৰামৰ হাতৰ পৰা আমি তাক নলৈ মনে মনে থাকিম নে ?
\v 4 আৰু তেওঁ যিহোচাফটক ক’লে, আপুনি মোৰ লগত যুদ্ধ কৰিবলৈ ৰামোৎ-গিলিয়দলৈ যাব নে ? তাতে যিহোচাফটে ইস্ৰায়েলৰ ৰজাক ক’লে, আপুনি যেনে, মইয়ো তেনে; মোৰ প্ৰজা যেনে, আপোনাৰ প্ৰজাও তেনে; আৰু মোৰ ঘোঁৰাবোৰ যেনে, আপোনাৰ ঘোঁৰাবোৰো তেনে।
\p
\v 5 পাছে যিহোচাফটে ইস্ৰায়েলৰ ৰজাৰ আগত আৰু ক’লে, মই বিনয় কৰোঁ; যিহোৱাৰ বাক্য কি, তাক আজি সোধক।
\v 6 তাতে ইস্ৰায়েলৰ ৰজাই ভাববাদীবিলাকক অৰ্থাৎ প্ৰায় চাৰিশ লোকক গোটাই তেওঁলোকক সুধিলে, মই ৰামোৎ-গিলিয়দৰ বিৰুদ্ধে যুদ্ধ কৰিবলৈ যাম নে, নাইবা ক্ষান্ত হ’ম ? তাতে তেওঁলোকে ক’লে যাওক; কিয়নো প্ৰভুৱে মহাৰাজৰ হাতত তাক সমৰ্পণ কৰিব।
\v 7 পাছে যিহোচাফটে ক’লে, আমি যাক সুধিব পাৰোঁ যিহোৱাৰ এনে কোনো ভাববাদী আৰু ইয়াত আছে নে ?
\v 8 তাতে ইস্ৰায়েলৰ ৰজাই যিহোচাফটক ক’লে, আমি যাৰ দ্বাৰাই যিহোৱাৰ সুধিব পাৰোঁ, এনে এজন আৰু আছে; কিন্তু মই তেওঁক ঘিণ কৰোঁ, কিয়নো তেওঁ মোৰ বিষয়ে মঙ্গলৰ ভাববাণী প্ৰচাৰ নকৰে, কেৱল অমঙ্গলহে প্ৰচাৰ কৰে তেওঁ যিম্লাৰ পুতেক মীখায়া। তাতে যিহোচাফটে ক’লে, মহাৰাজে তেনে কথা নকওক।
\v 9 তেতিয়া ইস্ৰায়েলৰ ৰজাই নিজৰ এজন নপুংসকক মাতি আজ্ঞা দি ক’লে, যিম্লাৰ পুতেক মীখায়াক বেগাই আনাগৈ।
\v 10 সেই সময়ত ইস্ৰায়েলৰ ৰজা আৰু যিহুদাৰ যিহোচাফট ৰজাই ৰাজবস্ত্ৰ পিন্ধি, চমৰীয়াৰ প্ৰবেশ স্থানৰ ওচৰৰ এখন মুকলি ঠাইত নিজ নিজ সিংহাসনত বহি আছিল, আৰু আটাই ভাববাদীবিলাকে তেওঁলোকৰ আগত ভাববাণী প্ৰচাৰ কৰি আছিল।
\v 11 বিশেষকৈ কনানাৰ পুতেক চিদিকিয়াই নিজৰ নিমিত্তে লোহাৰ শিং এজোৰ সাজি লৈ ক’লে, যিহোৱাই এইদৰে কৈছে, ইয়াৰ দ্বাৰাই আপুনি অৰামীয়াবিলাকক সংহাৰ নকৰালৈকে খুচি থাকিব।
\v 12 আৰু আন আন সকলো ভাববাদীবিলাকেও সেইদৰেই ভাববাণী প্ৰচাৰ কৰি ক’লে, আপুনি ৰামোৎ-গিলিয়দলৈ যাওক; তাতে আপুনি কৃতকাৰ্য্য হ’ব; কিয়নো যিহোৱাই তাক মহাৰাজৰ হাতত শোধাই দিব।
\p
\v 13 পাছে যি মানুহে মীখায়াক মাতিবলৈ গৈছিল, সি তেওঁক ক’লে, চোৱা, ভাববাদীবিলাকে একে মুখেৰে ৰজাৰ আগত মঙ্গলৰ কথা কৈছে, মই বিনয় কৰোঁ, তোমাৰ বাক্যও তেওঁবিলাকৰ এজনৰ বাক্যৰ নিচিনা হওক তুমিও মঙ্গলৰ বাক্য প্ৰচাৰ কৰা।
\v 14 তাতে মীখায়াই ক’লে, যিহোৱাৰ জীৱনৰ শপত, যিহোৱাই মোক যিহকে ক’ব, মই তাকহে ক’ম।
\v 15 পাছে তেওঁ ৰজাৰ ওচৰলৈ আহিলত, ৰজাই তেওঁক সুধিলে, হে মীখায়া আমি ৰামোৎ- গিলিয়দলৈ যুদ্ধ কৰিবলৈ যাম নে নাইবা ক্ষান্ত হ’ম ? তাতে তেওঁ ক’লে, যাওক, আপুনি কৃতকাৰ্য্য হ’ব, আৰু যিহোৱাই তাক মহাৰাজৰ হাতত সমৰ্পণ কৰিব।
\v 16 তেতিয়া ৰজাই তেওঁক ক’লে, তুমি যিহোৱাৰ নামেৰে মোক কেৱল সত্য বাক্য ক’বলৈ, মই তোমাক কিমানবাৰ শপত খুৱাম ?
\v 17 তাতে তেওঁ ক’লে, মই গোচেই ইস্ৰায়েলক ৰখীয়া নোহোৱা মেৰৰ জাকৰ নিচিনাকৈ পৰ্ব্বতবোৰৰ ওপৰত ছিন্ন-ভিন্ন হৈ থকা দেখিলোঁ আৰু যিহোৱাই ক’লে, সেইবোৰৰ গৰাকী নাই; সিহঁত প্ৰতিজনে নিজ নিজ ঘৰলৈ শান্তিৰে উলটি যাওক।
\v 18 পাছে ইস্ৰায়েলৰ ৰজাই যিহোচাফটক ক’লে, তেওঁ মোৰ বিষয়ে মঙ্গলৰ ভাববাণী প্ৰচাৰ নকৰি কেৱল অমঙ্গলহে প্ৰচাৰ কৰিব, ইয়াক জানো মই পুৰ্ব্বেই আপোনাৰ আগত কোৱা নাই ?
\v 19 মীখায়াই আৰু ক’লে, বাৰু, তুমি যিহোৱাৰ বাক্য শুনা, মই যিহোৱাক নিজ সিংহাসনত বহি থকা দেখিলোঁ; সোঁফালে আৰু বাওঁফালে তেওঁৰ ওচৰত স্বৰ্গৰ সকলো বাহিনী থিয় হৈ আছে।
\v 20 তাৰ পাছত যিহোৱাই ক’লে, আহাব গৈ ৰামোৎ-গিলিয়দত পতিত হ’বৰ নিমিত্তে কোনে তেওঁৰ প্ৰবৃত্তি জন্মাব। তেতিয়া কোনোৱে একেভাবে আৰু আন কোনোৱে আন ভাবে ক’লে।
\v 21 শেষত এক আত্মাই ওলাই আহি যিহোৱাৰ সাক্ষাতে থিয় হৈ ক’লে, ময়ে তেওঁৰ প্ৰবৃত্তি জন্মাম।
\v 22 তাতে যিহোৱাই ক’লে, কিহেৰে ? তেওঁ ক’লে, মই গৈ আটাই ভাববাদীবিলাকৰ মুখত মিছা কওঁতা আত্মা হ’ম। তেতিয়া তেওঁ ক’লে, হয়, তুমি তেওঁৰ প্ৰবৃত্তি জন্মাবা, আৰু কৃতকাৰ্য্যও হ’বা; ওলাই যোৱা, সেইদৰে কৰাগৈ।
\v 23 এই হেতুকে চোৱা, যিহোৱাই তোমাৰ এই সকলো ভাববাদীবিলাকৰ মুখত মিছা কওঁতা এক আত্মা দিলে; কিন্তু যিহোৱাই তোমাৰ বিষয়ে অমঙ্গলৰ কথা ক’লে।
\p
\v 24 তেতিয়া কনানাৰ পুতেক চিদিকিয়াই ওচৰলৈ আহি মীখায়াৰ গালত চৰ মাৰি ক’লে তোক কথা ক’বৰ নিমিত্তে যিহোৱাৰ আত্মা মোৰ পৰা কোন পথেদি গ’ল ?
\v 25 তাতে মীখায়াই ক’লে, চোৱা, যি দিনা তুমি লুকাবৰ নিমিত্তে ভিতৰ-কোছালিলৈ সোমাই যাবা, সেই দিনাই তাক জানিবা।
\v 26 পাছে ইস্ৰায়েলৰ ৰজাই আজ্ঞা কৰিলে, মীখায়াক ধৰি নগৰৰ অধ্যক্ষ আমোনৰ আৰু ৰাজকোঁৱৰ যোৱাচৰ ওচৰলৈ আকৌ লৈ যোৱা,
\v 27 আৰু ক’বা, ৰজাই এইদৰে কৈছে, ইয়াক বন্দীশালত বন্ধ কৰি থোৱা, আৰু মই শান্তিৰে উলটি নাহোঁমানে, ইয়াক খাবৰ নিমিত্তে কষ্টযুক্ত জল দিয়া।
\v 28 তাতে মীখায়াই ক’লে, তুমি যদি কোনো ৰূপে শান্তিৰে উলটি আহাঁ, তেন্তে যিহোৱাই মোৰ মুখে এই বাক্য কোৱা নাই। তেওঁ আৰু ক’লে, হে জাতিবিলাক, ইয়াক সকলোৱে শুনক।
\p
\v 29 তাৰ পাছত ইস্ৰায়েলৰ ৰজা আৰু যিহুদাৰ যিহোচাফট ৰজা ৰামোৎ-গিলিয়দলৈ গ’ল।
\v 30 পাছএ ইস্ৰায়েলৰ ৰজাই যিহোচাফটক ক’লে, মই অন্য বেশ ধৰি যুদ্ধত সোমাম; কিন্তু আপুনি হ’লে আপোনাৰ ৰাজ-বস্ত্ৰ পিন্ধক। তেতিয়া ইস্ৰায়েলৰ ৰজাই আন বেশ ধৰি যুদ্ধত সোমাল।
\v 31 কিন্তু অৰামৰ ৰজাই নিজৰ ৰথৰ অধ্যক্ষ বত্ৰিশ জনক এই আজ্ঞা দিছিল, বোলে, তোমালোকে ইস্ৰায়েলৰ ৰজাৰ বাহিৰে সৰু কি বৰ আন কাৰো লগত যুদ্ধ নকৰিবা।
\v 32 এই হেতুকে ৰথৰ অধ্যক্ষবিলাকে যিহোচাফটক দেখি, অৱশ্য এওঁৱেই ইস্ৰায়েলৰ ৰজা, এই বুলি তেওঁৰ লগত যুদ্ধ কৰিবলৈ এফলীয়া হৈ গ’ল; তাতে যিহোচাফটে আটাহ পাৰিবলৈ ধৰিলে।
\v 33 তেতিয়া ৰথৰ অধ্যক্ষবিলাকে তেওঁক ইস্ৰায়েলৰ ৰজা নহয় বুলি জানি, তেওঁৰ পাছত খেদিবলৈ এৰিলে।
\v 34 কিন্তু কোনো এটা মানুহে কোনো এজনক মাৰিবলৈ ধনুৰ জোঁৰ টানি দৈৱক্ৰমে ইস্ৰায়েলৰ ৰজাৰ কবচ আৰু উদৰ ৰক্ষাৰ জোৰাতে কাঁড় মাৰিলে; তাতে তেওঁ নিজৰ সাৰথিক ক’লে, তোমাৰ হাত ঘুৰাই সৈন্যৰ মাজৰ পৰা মোক উলিয়াই নিয়া; কিয়নো মই বৰকৈ খুন হ’লো।
\v 35 সেই দিনা বৰ যুদ্ধ হ’ল, আৰু অৰামীয়াবিলাকৰ আগত ৰজাক থিয়কৈ ৰখা হ’ল; কিন্তু গধুলি পৰত তেওঁৰ মৃত্যু হ’ল; আৰু তেওঁৰ ঘাৰ তেজ বৈ ৰথৰ ভিতৰত পৰিল।
\v 36 পাছে সুৰ্য্য মাৰ যোৱা সময়ত সৈন্য সমুহৰ মাজত সকলো ফালে এই কথা চিঞঁৰি কোৱা হ’ল, প্ৰতিজনে নিজ নিজ নগৰ আৰু নিজ দেশলৈ গুচি যাওক।
\p
\v 37 এইদৰে ৰজা মৰিলত, তেওঁক চমৰিয়ালৈ অনা হ’ল, আৰু লোকবিলাকে চমৰিয়াত তেওঁক মৈদাম দিলে।।
\v 38 পাছে লোকবিলাকে চমৰিয়াৰ পুখুৰীৰ পাৰত তেওঁৰ ৰথ ধুলত, যিহোৱাৰ বাক্য অনুসাৰে কুকুৰবোৰে তেওঁৰ তেজ চেলেকি খালে; সেই কালত বেশ্যাবোৰে তাত গা ধুইছিল।
\v 39 আহাবৰ অৱশিষ্ট বৃত্তান্ত, তেওঁৰ আটাই কাৰ্য্যৰ, তেওঁ নিৰ্ম্মাণ কৰা হাতী দাঁতৰ গৃহৰ, আৰু তেওঁ দৃঢ় কৰা আটাই নগৰৰ কথা জানো ইস্ৰায়েলৰ ইতিহাস পুস্তকখনত লিখা নাই ?
\v 40 এইদৰে আহাব নিজ ওপৰ-পিতৃবিলাকৰ লগত নিদ্ৰিত হ’লত, তেওঁৰ পুত্ৰ অহজিয়া তেওঁৰ পদত ৰজা হ’ল।
\s যিহোচাফট আৰু অহজিয়াৰ ৰাজত্ত্ব।
\p
\v 41 ইস্ৰায়েলৰ আহাব ৰজাৰ ৰাজত্ত্বৰ চতুৰ্থ বছৰত, আচাৰ পুত্ৰ যিহোচাফটে যিহোদাৰ ওপৰত ৰাজত্ত্ব কৰিবলৈ ধৰিলে।
\v 42 যিহোচাফটে পঁয়ত্ৰিশ বছৰ বয়সত ৰজা হৈ, যিৰূচালেমত পঁচিশ বছৰ ৰাজত্ত্ব কৰিলে। তেওঁৰ মাক চিলহীৰ জীয়েক অজুবা আছিল।
\v 43 যিহোচাফটে নিজ পিতৃ আচাৰ গোটেই পথত চলিলে; তেওঁ তাৰ পৰা নুঘুৰি, যিহোৱাৰ সাক্ষাতে সদাচৰণ কৰিলে। তথাপি ওখ ঠাইবোৰ গুচুউৱা নহ’ল; লোকবিলাকে তেতিয়াও ওখ ঠাইবোৰত বলিদান কৰিছিল আৰু ধূপ জ্বলাইছিল।
\v 44 আৰু ইস্ৰায়েলৰ ৰজাৰ লগত যিহোচাফট মিলেৰে আছিল।
\v 45 যিহোচাফটৰ অৱশিষ্ট বৃত্তান্ত, তেওঁ সিদ্ধ কৰা পৰাক্ৰম, আৰু তেওঁ কৰা যুদ্ধৰ কথা জানো যিহুদাৰ ৰজাবিলাকৰ ইতিহাস পুস্তকখনত লিখা নাই ?
\v 46 তেওঁৰ পিতৃ আচাৰ ৰাজত্ত্বৰ কালত যি নট লোকবোৰ অৱশিষ্ট থাকিছিল, তেওঁ সেইবোৰকো দেশৰ পৰা দুৰ কৰিলে।
\v 47 সেই কালত ইদোমৰ ৰজা নাছিল; এজন প্ৰতিনিধিয়ে ৰাজ্য শাসন কৰিছিল।
\v 48 পাছে যিহোচাফটে সোণৰ নিমিত্তে ওফীৰলৈ যাবলৈ তৰ্চীচৰ জাহাজ সজালে; কিন্তু সেই জাহাজবোৰ নগ’ল, কিয়নো ইচিয়োন-গেবৰত সেইবোৰ ভাগি থাকিল।
\v 49 তেতিয়া আহাবৰ পুত্ৰ অহজিয়াই যিহোচাফটক ক’লে, আপোনাৰ দাসবিলাকৰ লগত মোৰ দাসবিলাকে জাহাজত যাওক; কিন্তু যিহোচাফট মান্তি নহ’ল।
\v 50 পাছে যিহোচাফট তেওঁৰ ওপৰ পিতৃবিলাকৰ লগত নিদ্ৰিত হ’ল, আৰু তেওঁৰ ওপৰ-পিতৃ দায়ুদৰ নগৰত, তেওঁৰ ওপৰ-পিতৃবিলাকৰ লগত তেওঁক মৈদাম দিয়া হ’ল; পাছে তেওঁৰ পুত্ৰ যিহোৰাম তেওঁৰ পজত ৰজা হ’ল।
\p
\v 51 যিহোদাৰ যিহোচাফট ৰজাৰ ৰাজত্ত্বৰ সপ্তদশ বছৰত আহাবৰ পুত্ৰ অহজিয়াই চমৰিয়াত ইস্ৰায়েলৰ ওপৰত ৰজা হৈ, ইস্ৰায়েলৰ ওপৰত দুবছৰ ৰাজত্ত্ব কৰিলে।
\v 52 তেওঁ যিহোৱাৰ সাক্ষাতে কু-আচৰণ কৰিলে; তেওঁ নিজ পিতৃ-মাতৃৰ পথত, আৰু নবাটৰ পুতেক যাৰবিয়ামে যিহৰ দ্বাৰাই ইস্ৰায়েলক পাপ কৰাইছিল, সেই পথত চলিলে।
\v 53 আৰু তেওঁৰ পিতৃৰ সকলো কাৰ্য্যৰ দৰেই বালক পুজা কৰিলে, তাৰ আগত প্ৰণিপাত কৰিলে, আৰু ইস্ৰায়েলৰ ঈশ্বৰ যিহোৱাক বেজাৰ দিলে।
