\id DEU
\ide UTF-8
\rem Copyright Information: Creative Commons Attribution-ShareAlike 4.0 License
\h দ্বিতীয় বিবরণ
\toc1 দ্বিতীয় বিবরণ
\toc2 দ্বিতীয় বিবরণ
\mt1 Deuteronomy
\mt1 দ্বিতীয় বিবরণ
\c 1
\s মোচিয়ে কোৱা ইস্ৰায়েলৰ ইতিহাস
\p
\v 1 পাছে মোচিয়ে যৰ্দ্দনৰ সিপাৰে অৰণ্যত, চুফৰ সন্মুখত অৰাবাত, পাৰণ, আৰু তোফল, লাবন, হচেৰোৎ ও দী-জাহবৰ মাজ ঠাইত গোটেই ইস্ৰায়েলক এইবোৰ কথা ক’লে।
\v 2 চেয়ীৰ পৰ্ব্বতেদি হোৰেবৰ পৰা কাদেচ-বৰ্ণেয়ালৈ এঘাৰ দিনৰ বাট।
\v 3 ইমোৰীয়াবিলাকৰ হিচবোন নিবাসী ৰজা চীহোনক প্ৰহাৰ কৰা, আৰু অষ্টাৰেৎ-নিবাসী বাচানৰ ৰজা ওগক ইদ্ৰেয়ীত প্ৰহাৰ কৰা পানীত,
\v 4 ইস্ৰায়েলৰ সন্তানবিলাকৰ নিমিত্তে যিহোৱাই মোচিক দিয়া আটাই আজ্ঞা অনুসাৰে মোচিয়ে চল্লিশ বছৰৰ বছৰিৰ একাদশ মাহত মাহৰ প্ৰথম দিনা তেওঁলোকক এই কথা ক’লে।
\v 5 যৰ্দ্দনৰ সিপাৰে মোৱাবৰ দেশত মোচিয়ে এই ব্যৱস্থা বুজাই ক’বলৈ ধৰিলে,
\v 6 আমাৰ ঈশ্বৰ যিহোৱাই হোৰেবত আমাক কৈছিল, তোমালোকে এই পৰ্ব্বতত বহুকাল থাকিলা;
\v 7 এতিয়া তোমালোকে মুখ ঘুৰাই যাত্ৰা কৰা, আৰু ইমোৰীয়াহঁতৰ পৰ্ব্বতীয়া দেশ, আৰু তাৰ ওচৰৰ অৰাবা, পৰ্ব্বতীয়া অঞ্চল, নিম্ন-ভুমি, দক্ষিণ অঞ্চল, আৰু সমুদ্ৰতীৰত, ও মহানদী ফৰাৎ নদীলৈকে কনানীয়া দেশ আৰু লিবানোনত সোমাৱা।
\v 8 চোৱা, মই সেই দেশ তোমালোকৰ আগত ৰাখিছোঁ; তোমালোকৰ ওপৰ পিতৃ অব্ৰাহামক, ইচহাকক, যাকোবক, আৰু তেওঁবিলাকৰ ভাবী-বংশকো যি দেশ দিবলৈ যিহোৱাই সেই ওপৰ-পিতৃবিলাকৰ আগত শপত কৰিছিল, তোমালোকে সেই দেশত সোমাই তাক অধিকাৰ কৰা।
\v 9 সেই কালত মই তোমালোকক কৈছিলোঁ, তোমালোকৰ ভাৰ মই অকলেই বব নোৱাৰোঁ;
\v 10 তোমালোকৰ ঈশ্বৰ যিহোৱাই তোমালোকক বৃদ্ধি কৰিলে; আৰু চোৱা, বৰ্ত্তমানে তোমালোক আকাশৰ তৰাৰ নিচিনা অধিক হৈছা।
\v 11 তোমালোকৰ ওপৰ পিতৃবিলাকৰ ঈশ্বৰ যিহোৱাই বৰ্ত্তমানতকৈয়ো তোমালোকক হাজাৰ গুণে বৃদ্ধি কৰক; আৰু তেওঁ তোমালোকক কোৱাৰ দৰেই তোমালোকক আশীৰ্ব্বাদ কৰক।
\v 12 মই কেনেকৈ অকলে তোমালোকৰ ইমান বোজা, ভাৰ, আৰু বিবাদ সহিব পাৰিম ?
\v 13 তোমালোকে নিজ নিজ ফৈদৰ মাজত জ্ঞানৱান, বুদ্ধিমান, আৰু নামজ্বলা লোকবিলাকক, বাচি লোৱা; মই তেওঁলোকক তোমালোকৰ ওপৰত মুল মানুহ পাতিম।
\v 14 মোৰ এই কথা তোমালোকে উত্তৰ কৰি কৈছিলা, তুমি যি ক’লা, আমি তাকে কৰা ভাল।
\v 15 পাছে মই তোমালাকৰ ফৈদৰ মুল মানুহবিলাকক, জ্ঞানৱান আৰু নামজ্বলা লোক লৈ তোমালোকৰ ফৈদ অনুসাৰে তোমালোকৰ ওপৰত মুল মানুহ, অৰ্থাৎ সহস্ৰপতি, শতপতি, পঞ্চাশপতি, দশপতি আৰু বিষয়া পাতিলোঁ।
\v 16 সেই কালত মই তোমালোকৰ বিচাৰকৰ্ত্তা বিলাকক এই আজ্ঞা কৰিছিলোঁ, তোমালোকে নিজ নিজ ভাইবিলাকৰ গোচৰ শুনি, দুই পক্ষৰ মাজত মানুহ আৰু তাৰ ভাই আৰু তাৰ লগত থকা বিদেশীৰ মাজতো ন্যায়ৰূপে বিচাৰ কৰিবা।
\v 17 তোমালোকে বিচাৰত কাৰো মুখলৈ নাচাবা; সৰু বা বৰৰ কথা সমানে শুনিবা; আৰু মানুহৰ মুখ দেখি ভয় নাখাবা; কিয়নো বিচাৰ ঈশ্বৰৰ ; আৰু যি গোচৰ তোমালৈ কঠিন হয়, তাক মোৰ গুৰিলৈ আনিবা; মই তাক শুনিম।
\v 18 সেই সময়ত, তোমালোকে কৰিব লগীয়া সকলো কাৰ্য্যৰ বিষয়ে মই আজ্ঞা কৰিছিলোঁ।
\p
\v 19 পাছে আমি নিজ ঈশ্বৰ যিহোৱাৰ আজ্ঞা অনুসাৰে, হোৰেবৰ পৰা যাত্ৰা কৰিলোঁ, আৰু তোমালোকে দেখা সেই ডাঙৰ আৰু ভয়ানক গোটেই অৰণ্যৰ মাজেদি যাত্ৰা কৰি, ইমোৰীয়াহঁতৰ পৰ্ব্বতীয়া অঞ্চলৰ বাটেদি গৈ কাদেচ-বৰ্ণেয়া পাইছিলোঁ।
\v 20 আৰু মই তোমালোকক কৈছিলোঁ, আমাৰ ঈশ্বৰ যিহোৱাই আমাক যি দেশ দিছে, সেই ইমোৰীয়া পৰ্ব্বতীয়া অঞ্চল তোমালোকে পালা।
\v 21 চোৱা, তোমাৰ ঈশ্বৰ যিহোৱাই তোমাৰ আগত সেই দেশ ৰাখিছে; নিজ ওপৰ-পিতৃবিলাকৰ ঈশঅবৰ যিহোৱাই আজ্ঞা কৰাৰ দৰে উঠি গৈ তাক অধিকাৰ কৰা; ভয় নকৰিবা, আৰু ব্যাকুল নহ’বা।
\v 22 তেতিয়া তোমালোকৰ প্ৰতিজনে মোৰ গুৰিলৈ আহি কৈছিলা, আগেয়ে আমি লোক পঠাওঁ, তেওঁলোকে আমাৰ নিমিত্তে দেশ চাই, আমি কোন বাটেদি যাব লাগিব, আৰু কোন কোন নগৰৰ ওচৰত উপস্থিত হ’ব লাগিব, তাৰ বাতৰি লৈ আহিব।
\v 23 তাতে, মই সেই কথাত সন্তোষ পোৱাত, তোমালোকৰ প্ৰত্যেক ফৈদৰ এজন এজন এইদৰে বাৰ জনক বাচি ল’লোঁ।
\v 24 পাছে তেওঁবিলাকে মুখ ঘুৰাই পৰ্ব্বতীয়া অঞ্চললৈ উঠি, ইষ্কোল উপত্যকালৈকে গৈ দেশ চালে।
\v 25 আৰু হাতত সেই দেশৰ কিছু কিছু ফল লৈ, আমাৰ গুৰিলৈ নামি আহি এই বাতৰি দি ক’লে, আমাৰ ঈশ্বৰ যিহোৱাই আমাক যি দেশ দিছে, সেই দেশ উত্তম দেশ।
\v 26 তথাপি তোমালোকে উঠি যাব নুখুজি, তোমালোকৰ ঈশ্বৰ যিহোৱাৰ বিৰুদ্ধে আচৰণ কৰিছিলা।
\v 27 আৰু নিজ নিজ তম্বুত বকি বকি কৈছিলা, যিহোৱাই আমাক হিংসা কৰি, বিনাশৰ অৰ্থে ইমোৰীয়াবিলাকৰ হাতত শোধাই দিবলৈ আমাক মিচৰৰ পৰা উলিয়াই আনিলে।
\v 28 আমি ক’লৈ গৈছোঁ ? আমাতকৈ সেই জাতি ডাঙৰ আৰু দীঘল, আৰু সিহঁতৰ নগৰবোৰ অতি ডাঙৰ, আৰু আকাশ লঙ্ঘা গড়েৰে আবৃত আছে; তাত বাজে সেই ঠাইত আমি অনাকীয়া বিলাকৰ সন্তানবোৰকো দেখিলোঁ, এই এই কথা কৈ আমাৰ ভাইবিলাকে আমাৰ মন দ্ৰৱ কৰিলে।
\v 29 তেতিয়া মই তোমালোকক ক’লোঁ, তোমালোকে সিহঁতলৈ কম্পমান নহ’বা, আৰু সিহঁতলৈ ভয় নকৰিবা।
\v 30 তোমালোকৰ আগে আগে যাওঁতা ঈশ্বৰ যিহোৱাই, তোমালোকৰ চকুৰ আগতে মিচৰত আৰু অৰণ্যত তোমালোকৰ নিমিত্তে তেওঁ কৰা আটাই কাৰ্য্য অনুসাৰে তোমালোকৰ পক্ষে যুদ্ধ কৰিব।
\v 31 বাপেকে পুতেকক কোলাকৈ নিয়াদি, তোমালোকে এই ঠাই নোপোৱালৈকে, তোমালোক অহা আটাই বাটত তোমাৰ ঈশ্বৰ যিহোৱাই যে তোমাক কোলাত লৈ আনিছে, ইয়াকে সেই অৰণ্যত তোমালোকে দেখিলা।
\v 32 তথাপি ইমানতো তোমালোকে তোমালোকৰ ঈশ্বৰ যিহোৱাত বিশ্বাস নাৰাখিলা;
\v 33 তোমালোকৰ চাউনি পাতিবৰ ঠাই বিচাৰিবৰ নিমিত্তে, তোমালোকে যাব লগা পথ দেখুৱাবলৈ অগ্নিত, আৰু দিনত মেঘত তেওঁ তোমালোকৰ আগে আগে গৈছিল।
\v 34 পাছে যিহোৱাই তোমালোকৰ কথা শুনি ক্ৰোদ্ধ হৈ এই শপত কৰিছিল,
\v 35 মই তোমালোকৰ ওপৰ-পিতৃবিলাকক যি দেশ দিম বুলি শপত কৰিছিলোঁ, এই দুষ্ট বংশৰ মানুহবোৰৰ মাজৰ কোনেও সেই উত্তম দেশ নিশ্চয়ে দেখিবলৈ নাপাব;
\v 36 কেৱল যিফুন্নিৰ পুত্ৰ কালেবে তাক দেখিব; তেওঁ যি ঠাইত ভৰি দিছিল, সেই ভুমি মই তেওঁক আৰু তেওঁৰ সন্তানবিলাকক দিম, কিয়নো তেওঁ যিহোৱাৰ পথত সম্পুৰ্ণকৈ চলিলে।
\v 37 আৰু যিহোৱাই তোমালোকৰ কাৰণে মোলৈকো ক্ৰোদ্ধ হৈ ক’লে, তুমিও সেই ঠাইত সোমাবলৈ নাপাবা;
\v 38 তোমাৰ পৰিচাৰক নুনৰ পুত্ৰই যিহোচুৱাহে সেই দেশত সোমাব; তুমি তেওঁক আশ্বাস দিয়া, কিয়নো তেওঁৱেই ইস্ৰায়েল দেশ অধিকাৰ কৰাব।
\v 39 আৰু তোমালোকে তোমালোকৰ যি ল’ৰা–ছোৱালীবোৰৰ বিষয়ে, ইহঁত লুট-দ্ৰব্য হ’ব বুলি কৈছিলা, সেই ল’ৰা-ছোৱালীবোৰ, আৰু তোমালোকৰ যি সন্তানবিলাকে বৰ্ত্তমানে ভাল-বেয়া নাজানে, সিহঁতহে সেই ঠাইত সোমাব, সিহঁতকেই মই এই দেশ দিম, আৰু সিহঁতেইহে তাক অধিকাৰ কৰিব।
\v 40 কিন্তু তোমালোক হ’লে, ঘুৰি চুফ সাগৰৰ বাটেদি অৰণ্যৰ ভিতৰলৈ যাত্ৰা কৰা।
\v 41 তাতে তোমালোকে মোক উত্তৰ দি কৈছিলা, আমি যিহোৱাৰ বিৰুদ্ধে পাপ কৰিলোঁ; আমাক ঈশ্বৰ যিহোৱাই দিয়া সকলো আজ্ঞা অনুসাৰে আমিয়েই উঠি যুদ্ধ কৰোঁগৈ, এই বুলি তোমালোকে প্ৰতিজনে যুদ্ধৰ অস্ত্ৰ কঁকালত বান্ধি পৰ্ব্বত উঠিবলৈ লঘু জ্ঞান কৰিছিলিা।
\v 42 তেতিয়া যইহোৱাই মোক কৈছিল, তুমি তেওঁলোকক কোৱা, তোমালোকে নুঠিবাও যুদ্ধো নকৰিবা কিয়নো মই তোমালোকৰ মাজত নথকাত, যুদ্ধ কৰিলে তোমালোকে শত্ৰূবোৰৰ আগত ঘাটিবা।
\v 43 তাতে মই তোমালোকক সেই কথা কৈছিলোঁ; কিন্তু তোমালোকে তাক নুশুনি যিহোৱাৰ আজ্ঞাৰ বিৰুদ্ধে আচৰণ কৰি, আৰু দুঃসাহিয়াল হৈ পৰ্ব্বত উঠিছিলা।
\v 44 এই নিমিত্তে সেই পৰ্ব্বতত থকা ইমোৰীয়ালোক বিলাকে তোমালোক বিৰুদ্ধে ওলাই, মৌ-মাখিৰ দৰে তোমালোকক খেদালে, আৰু চেয়ীৰত হৰ্মালৈকে আঘাত কৰি কৰি গ’ল।
\v 45 তেতিয়া তোমালোকে উলটি আহি যিহোৱাৰ আগত ক্ৰন্দন কৰিছিলা; কিন্তু যিহোৱাই তোমালোকেৰ কথা নুশুনি তোমালোকৰ বাক্যলৈ কাণ নকৰিলে।
\v 46 তাতে তোমালোক কাদেচত যিমান কাল আছিলা, সিমান কাল অৰ্থাৎ অনেক দিন সেই ঠাইত থাকিলা।
\c 2
\p
\v 1 পাছে, মোক কোৱা যিহোৱাৰ বাক্য অনুসাৰে আমি উলটি চুফ সাগৰৰ বাটেদি অৰণ্যৰ ভিতৰলৈ যাত্ৰা কৰিলোঁ, আৰু চেয়ীৰ পৰ্ব্বত ঘুৰি আহোঁতে অনেক দিন নিয়ালোঁ।
\v 2 আৰু যিহোৱাই মোক কৈছিল, তোমালোকে এই ঘুৰি আহোঁতে বহুকাল নিয়ালা;
\v 3 এতিয়া উত্তৰ ফাললৈ ঘুৰা।
\v 4 তুমি লোকবিলাকক এই আজ্ঞা কৰা, তোমালোকে চেয়ীৰ-নিবাসী তোমালোকৰ ভাই, এচোৰ সন্তানবিলাকৰ সীমাৰ ওচৰেদি যাব লাগে, তাতে সিহঁতে তোমালোকৰ পৰা ভয় পাব; এই হেতুকে তোমালোক সাৱধান হ’বা, তোমালোকে সিহঁতে সৈতে যুদ্ধ নকৰিবা; কিয়নো মই তোমালোকক সিহঁতৰ দেশৰ মাটি অলপো নিদিওঁ; কাৰণ অধিকাৰ কৰিবৰ নিমিত্তে চেয়ীৰ পৰ্ব্বত মই এচৌক দিলোঁ।
\v 5 তাহাদের সহিত বিরোধ করিও না, কান্না আমি তোমাদিগকে তাহাদের দেশের অংশ দিব না, এক পাদ পরিমিত ভূমিও দিব না; কেননা সেয়ীর পর্ব্বত অধিকারার্থে আমি এষৌকে দিয়াছি।
\v 6 তোমালোকে ধন দি সিহঁতৰ পৰা আহাৰ কিনি খাবা; আৰু ধন দি সিহঁতৰ পৰা পানী কিনি খাবা।
\v 7 কিয়নো তোমা ঈশ্বৰ যিহোৱাই তোমাৰ হাতৰ সকলো কাৰ্য্যত তোমাক আশীৰ্ব্বাদ কৰিলে; এই মহা-অৰণ্যৰ মাজেদি যোৱা কালত তেওঁ তোমাৰ বুজ-বিচাৰ লৈ আছে; এই চল্লিশ বছৰ তোমাৰ ঈশ্বৰ যিহোৱা তোমাৰ সহায় আছে. তোমালোকৰ একোৰো অভাৱ হোৱা নাই।
\v 8 এই দৰে আমি অৰাবাৰ বাট এৰি, আৰু এলৎ ও ইচিয়োন-গেবৰলৈ নগৈ, চেয়ীৰ-নিবাসী আমাৰ ভাই, এচৌৰ সন্তানবিলাকৰ ওচৰেদি আহিলোঁ।
\p
\v 9 পাছে আমি ঘুৰি মোৱাবৰ অৰণ্যৰ বাটেদি যাত্ৰা কৰিলোঁ। তাতে যিহোৱাই মোক ক’লে, তুমি মোৱাবক দুখ নিদিবা, আৰু সিহঁতৰ লগত যুদ্ধ নকৰিবা; কিয়নো মই অধিকাৰৰ অৰ্থে সিহঁতৰ দেশৰ অলপো তোমাক নিদিওঁ; কাৰণ মই লোটৰ সন্তানবিলাক অধিকাৰৰ অৰ্থে আৰ নগৰ দিলোঁ।
\v 10 (পুৰ্ব্বে এই ঠাইত এমীয়াহঁতে বাস কৰিছিল, সিহঁত অনাকীয়াহঁতৰ দৰে মহৎ, অধিক, আৰু দীৰ্ঘকায় জাতি;
\v 11 অনাকীয়াহঁতৰ দৰে সিহঁতো ৰেফায়ীয়াবোৰৰ মাজত গণিত আছে; কিন্তু মোৱাবীয়া লোকবিলাকে সিহঁতক এমীয়া বোলে।
\v 12 আগেয়ে হোৰীয়াহঁতো চেয়ীৰত বাস কৰিছিল, কিন্তু এচৌৰ সন্তানবিলাকে সিহঁতৰ আধিপত্য লৈ, আৰু তেওঁবিলাকৰ আগৰ পৰা সিহঁতক বিনষ্ট কৰি সিহঁতৰ ঠাইত বাস কৰিলে; ইস্ৰায়েলে যেনেকৈ যিহোৱাই দিয়া নিজ আধিপত্যৰ দেশক কৰিছিল, ইহঁতেও সিহঁতক কৰিলে; )
\v 13 এতিয়া তোমালোক উঠা, আৰু জেৰদ জুৰি পাৰ হোৱা। তেতিয়া আমি জেৰদ জুৰি পাৰ হলোঁ।
\v 14 কাদেচ-বৰ্ণেয়াৰ পৰা জেৰদ জুৰি পাৰ হোৱালৈকে আমি যাত্ৰা কৰা আঠত্ৰিশ বছৰ হ’ল; সেই কালৰ মাজত, যিহোৱাই তেওঁবিলাকৰ আগত কৰা শপত অনুসাৰে ছাউনিৰ মাজৰ পৰা সেই কালৰ সকলো যুদ্ধাৰু বিলাকক উচ্ছন্ন হ‘ল।
\v 15 অধিকন্তু সিহঁত উচ্ছন্ন নোহোৱালৈকে, ছাউনিৰ মাজৰ পৰা সিহঁতক বিনষ্ট কৰিবলৈ কৰিবলৈ, যিহোৱাৰ হাত সিহঁতৰ বিৰুদ্ধে আছিল।
\p
\v 16 সকলো যুদ্ধাৰুবিলাক মৰি লোকবিলাকৰ মাজৰ পৰা উচ্ছন্ন হ’লত,
\v 17 যিহোৱাই মোক কৈছিল,
\v 18 আজি তুমি মোৱাবৰ সীমা অৰ্থাৎ আৰৰ ওচৰেদি যাব লাগে।
\v 19 তেতিয়া অম্মোনৰ সন্তানবিলাকৰ সীমাৰ সন্মুখলৈ যাবা, তেতিয়া তুমি সিহঁতক দুখ নিদিবা, আৰু সিহঁতে সৈতে যুদ্ধ নকৰিবা; কিয়নো মই তোমাক অধিকাৰৰ অৰ্থে অম্মোনৰ সন্তানবিলাকৰ দেশৰ অলপকেই নিদিওঁ, কাৰণ মই অধিকাৰৰ অৰ্থে লোটৰ সন্তানবিলাকক তাক দিলোঁ।
\v 20 (সেই দেশো ৰেফায়ীয়াহঁতৰ দেশ বুলি গণিত হৈছে; পুৰ্ব্বে ৰেফায়ীয়াহঁত তাত বাস কৰিছিল; কিন্তু অম্মোনীয়াহঁতে সিহঁতক জুমজুমীয়া বোলে;
\v 21 সিহঁত অনাকীয়াহঁতৰ দৰে মহৎ, অধিক, দীৰ্ঘকায় জাতি। কিন্তু যিহোৱাই সিহঁতক ইহঁতৰ আগৰ পৰা বিনষ্ট কৰিলে; আৰু ইহঁতে সিহঁতৰ আধিপত্য লৈ সিহঁতৰ ঠাইত বসতি কৰিলে;
\v 22 তেওঁ চেয়ীৰ-নিবাসী এচৌৰ সন্তানবিলাকৰ নিমিত্তে তেনে কাৰ্য্য কৰিলে, অৰ্থাৎ তেওঁবিলাকৰ সন্মুখৰ পৰা হোৰীয়াহঁতক বিনষ্ট কৰিলে; তাতে তেওঁবিলাকে সিহঁতৰ আধিপত্য সিহঁতৰ ঠাইত আজিলৈকে বাস কৰি আছে;
\v 23 আৰু কপ্তোৰৰ পৰা ওলাই অহা, কপ্তোৰীয়াহঁতে খচালৈকে গাৱেঁ গাৱেঁ বাস কৰা অবীয়াহঁতক বিনষ্ট কৰি সিহঁতৰ ঠাইত বাস কৰিলে।)
\v 24 তোমালোক উঠা, আৰু যাত্ৰা কৰি অৰ্ণোনৰ উপত্যকা পাৰ হোৱা; চোৱা, মই হিচবোনৰ ৰজা ইমোৰীয়া চীহোনক আৰু তেওঁৰ দেশকো তোমাৰ হাততে সমৰ্পণ কৰিলোঁ; তুমি তাক অধিকাৰ কৰিবলৈ ধৰা; তেওঁৰে সৈতে যুদ্ধ কৰা।
\v 25 আজিৰ পৰাই মই আকাশৰ তলত থকা আটাই জাতিৰ মনত তোমাৰ বিষয়ে আশংকা আৰু ত্ৰাস জন্মাবলৈ ধৰিম; তোমাৰ কথা শুনা মাত্ৰকেই সিহঁত তোমাৰ কাৰণে কম্পমান আৰু অতিশয় ত্ৰাসিত হ’ব।
\p
\v 26 পাছে মই কদেমোৎ অৰণ্যৰ পৰা দূতৰ দ্বাৰাই হিচবোনৰ ৰজা চীহোনলৈ শান্তিৰ বাক্য কৈ পঠালোঁ,
\v 27 যে, তুমি তোমাৰ দেশ মাজেদি মোক যাবলৈ দিয়া; মই সোঁ বা বাওঁ ফালে নুঘুৰো, ৰাজবাটেদি যাম;
\v 28 মই খাবৰ নিমিত্তে, তুমি ধন লৈ মোক আহাৰ বেচিবা; আৰু পান কৰিবৰ নিমিত্তে, ধন লৈ পানী দিবা; কেৱল তোমাৰ দেশেদি মোক যাবলৈ দিয়া।
\v 29 চেয়ীৰ-নিবাসী এচৌৰ সন্তানবিলাকে আৰু আৰ-নিবাসী মোৱাবীয়া লোক বিলাকে মোলৈ যেনে কৰিলে, তুমিও তেনেকৈ কৰা; আমাৰ ঈশ্বৰ যিহোৱাই আমাক যি দেশ দিছে, মই যৰ্দ্দন পাৰ হৈ সেই দেশ নাপাওঁ মানে মোক যাবলৈ দিয়া।
\v 30 কিন্তু হিচবোনৰ ৰজা চীহোনে নিজ দেশৰ মাজেদি যাবলৈ আমাক অনুমতি নিদিলে; কিয়নো তোমাৰ ঈশ্বৰ যিহোৱাই, আজি ঘটা নিচিনাকৈ তোমাৰ হাতত তেওঁক শোধাই দিবলৈ তেওঁৰ মন কঠিন কৰিলে, আৰু তেওঁ হৃদয় টান কৰিলে।
\v 31 আৰু যিহোৱাই মোক ক’লে, চোৱা, মই চীহোন আৰু তেওঁৰ দেশ তোমাৰ হাতত শোধাই দিবলৈ ধৰিছোঁ; তুমিও আধিপত্যৰ অৰ্থে তেওঁৰ দেশ ল’বলৈ ধৰা।
\v 32 তাতে যহচত যুদ্ধ কৰিবলৈ, চীহোন আৰু তেওঁৰ সকলো প্ৰজা আমাৰ অহিতে ওলাই আহিল।
\v 33 তেতিয়া আমাৰ ঈশ্বৰ যিহোৱাই আমাৰ আগত তেওঁক দিলে; তাতে আমি তেওঁক, তেওঁৰ পুতেকহঁতক, আৰু তেওঁ প্ৰজাবোৰকো আঘাত কৰিলোঁ।
\v 34 সেই সময়ত আমি তেওঁৰ সকলো নগৰ হাত কৰি লৈ, ল’ৰা-তিৰোতাই সৈতে নিঃশেষে বিনষ্ট কৰিলোঁ, কাকো অৱশিষ্ট নাৰাখিলোঁ;
\v 35 কেৱল পশুবোৰ আৰু আমি হাত কৰি লোৱা নগৰৰ সকলো লুটদ্ৰব্য আমি আমাৰ নিমিত্তে ল’লো।
\v 36 অৰ্ণোনৰ উপত্যকাৰ দাঁতিত থকা অৰোয়ৰৰ পৰা আৰু উপত্যকাৰ মাজত থকা নগৰৰ পৰা গিলিয়দলৈকে, আমি জয় কৰিব নোৱাৰা কোনো দৃঢ় নগৰ নাছিল; আমাৰ ঈশ্বৰ যিহোৱাই সেই সকলোকে আমাক শোধাই দিলে;
\v 37 কেৱল অম্মোনৰ সন্তানবিলাকৰ দেশৰ ওচৰলৈ তুমি যোৱা নাই; জব্বুক-জুৰিৰ কাষত থকা আটাই অঞ্চল, আৰু পৰ্ব্বতীয়া দেশৰ নগৰ আদি যি দেশৰ বিষয়ে আমাৰ ঈশ্বৰ যিহোৱাই নিষেধ কৰিছিল, তাৰ গুৰিলৈ তুমি যোৱা নাই।
\c 3
\p
\v 1 পাছে আমি বাচানৰ বাটেদি ঘুৰি গ’লো; তাতে, ইদ্ৰেয়ীত যুদ্ধ কৰিবলৈ বাচানৰ ৰজা ওগ আৰু তেওঁৰ আটাই প্ৰজা আমাৰ বিৰুদ্ধে ওলাই আহিল।
\v 2 তেতিয়া যিহোৱাই মাক ক’লে, তুমি তেওঁলৈ ভয় নকৰিবা; কিয়নো মই তেওঁক, তেওঁৰ প্ৰজাবোৰক, আৰু তেওঁৰ দেশ তোমাৰ হাতত শোধাই দিছোঁ; তুমি যেনেকৈ ইমোৰীয়াহঁতৰ হিচবোন-নিবাসী ৰজা চীহোনলৈ কৰিছিলা, তেনেকৈ তেওঁলৈকো কৰিবা।
\v 3 এইদৰে আমাৰ ঈশ্বৰ যিহোৱাই বাচানৰ ৰজা ওগক আৰু তেওঁৰ প্ৰজাবোৰকো আমাৰ হাতত শোধাই দিলে; তাতে আমি তেওঁ এনেকৈ প্ৰহাৰ কৰিলোঁ, যে, তেওঁৰ কোনো আৱশিষ্ট নাথাকিল।
\v 4 সেই কালত আমি তেওঁৰ সকলো নগৰ হাত কৰি ল’লো; সিহঁতৰ পৰা আমি হাত কৰি নোলোৱা কোনো নগৰ নাথাকিল; ষাঠিখন নগৰ, আটাই অৰ্গোপ অঞ্চল, বাচানৰ ৰজা ওগৰ ৰাজ্য ল’লো।
\v 5 সেই সকলো নগৰ ওখ গড়েৰে, দুৱাৰেৰে, আৰু ডাঙেৰে ভালকৈ ৰখা আছিল; তাত বাজে গড় নাইকিয়া অতিশয় অধিক নগৰো আছিল।
\v 6 আমি হিচবোনৰ ৰজা চীহোনলৈ যেনে কৰিছিলোঁ, তেনেকৈ সিহঁতকো নিঃশেষে বিনষ্ট কৰিলো; ল‘ৰা-তিৰোতাই সৈতে বসতি কৰা প্ৰত্যেক নগৰ নিঃশেষে বিনষ্ট কৰিলোঁ।
\v 7 কিন্তু আটাই পশু আৰু নগৰৰ লুটদ্ৰব্য আমি নিজ নিমিত্তে লুটি ল’লো।
\v 8 সেই সময়ত আমি যৰ্দ্দনৰ পুব পাৰত ইমোৰীয়াহঁতৰ দুজন ৰজাৰ হাতৰ পৰা, অৰ্ণোনৰ উপত্যকাৰে পৰা হৰ্মোণ পৰ্ব্বতলৈকে আটাই দেশ হাত কৰি ল’লো।
\v 9 (এই হৰ্মোণক চীদোনীয়াহঁতে চিৰিয়োন বোলে, আৰু ইমোৰীয়াহঁতে চনীৰ বোলে);
\v 10 আমি মসথলৰ সকলো নগৰ, গোটেই গিলিয়দ, চলখা আৰু ইদ্ৰেয়ীলৈকে গোটেই বাচান, বাচনত থকা ওগৰ ৰাজ্যৰ নগৰবোৰ হাত কৰি ল’লো।
\v 11 (কিয়নো অৱশিষ্ট থকা ৰেফায়ীয়াহঁতৰ মাজত বাচনৰ ৰজা ওগেইহে অৱশিষ্ট আছিল; চোৱা, তেওঁৰ খাট লোহাৰ খাট; সেয়ে জানো অম্মোনৰ সন্তানবোৰৰ ৰব্বাত নাই ?) মানুহৰ হাতৰ জোখ অনুসাৰে সেয়ে দীঘলে ন হাত, আৰু বহলে চাৰি হাত আছিল।)
\p
\v 12 সেই সময়ত এই দেশ আমি অধিকাৰ কৰিলোঁ; অৰ্ণোনৰ উপত্যকাৰ দাঁতিত থকা অৰোয়েৰৰ পৰা গিলিয়দৰ আধা পৰ্ব্বতীয়া অঞ্চল, আৰু তাৰ নগৰবোৰ মই ৰূবেনীয়া আৰু গাদীয়াবিলাকক দিলোঁ।
\v 13 আৰু গিলিয়দৰ আনভাগ, আৰু ওগৰ ৰাজ্য গোটেই বাচান, গোটেই অৰ্গোব অঞ্চল মই মনচিৰ আধা ফৈদক দিলোঁ। (সেই গোটেই বাচানক ৰেফায়ীয়াহঁতৰ দেশ বোলে।)
\v 14 মনচিৰ পুত্ৰ যায়ীৰে গচুৰীয়া আৰু মাখায়ীয়াহঁতৰ সীমালৈকে গোটেই অৰ্গোব অঞ্চললৈ নিজ নাম অনুসাৰে সেইবোৰ অৰ্থাৎ বাচানৰ নাম হব্বোৎ-যায়ীৰ ৰাখিলে; এই নাম আজিলৈতে আছে।)
\v 15 মই মাখীৰক গিলিয়দ দিলোঁ।
\v 16 আৰু গিলিয়দৰ পৰা অৰ্ণোনৰ উপত্যকাৰ মাজৰ জুৰিলৈকে, ( সেই জুৰি তাৰ সীমা) আৰু অম্মোনৰ সন্তানবিলাকৰ সীমা যাব্বোক জুৰিলৈকে, ৰূবেনীয়া আৰু গাদীয়াবিলাকক দিলোঁ;
\v 17 আৰু কিন্নৰতৰ পৰা পিচগাৰ চাৱলীয়া ঠাইবোৰৰ তলত থকা অৰাবা, অৰ্থাৎ লৱন-সমুদ্ৰলৈকে অৰাবাও দিলোঁ; তাৰ সীমা যৰ্দ্দন।
\p
\v 18 আৰু সেই সময়ত মই তোমালোকক এই আজ্ঞা দিছিলোঁ, তোমালোকৰ ঈশ্বৰ যিহোৱাই অধিকাৰৰ অৰ্থে এই দেশ তোমালোকক দিছে; তোমালোক সকলো যুদ্ধাৰু লোক সুসজ্জিত হৈ, তোমালোকৰ ভাই ইস্ৰায়েলৰ সন্তানবিলাকৰ আগে আগে পাৰ হৈ যাবা।
\v 19 কিন্তু যিহোৱাই তোমালোকৰ নিচিনাকৈ তোমালোকৰ ভাইবিলাককো জিৰণি নিদিয়ে মানে, অৰ্থাৎ যৰ্দ্দনৰ সিপাৰে যি দেশ তোমালোকৰ ঈশঅবৰ যিহোৱাই তোমালোকক দিলে, সেই দেশ তোমালোকেও অধিকাৰ নকৰামানে,
\v 20 তোমালোক ল’ৰা-তিৰোতাবিলাক আৰু তোমালোকৰ পশুবোৰ, (তোমালোকৰ অনেক পশু আছে বুলি জানিছোঁ; ) মই তোমালোকক দিয়া নগৰবোৰত থাকিব; পাছে তোমালোক প্ৰতিজনে মই তোমালোকক দিয়া নিজ নিজ আধিপত্যলৈ উলটি আহিবা।
\v 21 আৰু সেই সময়ত মই যিহোচুৱাক এই আজ্ঞা কৰিছিলোঁ, তোমালোকৰ ঈশ্বৰ যিহোৱাই সেই দুজন ৰজালৈ কৰা আটাই কাৰ্য্য তুমি নিজ চকুৰে দেখিলা; তুমি পাৰ হৈ যি ৰাজ্যৰ অহিতে যাবা, সেই সকলো ৰাজ্যলৈ যিহোৱাই সেইদৰে কৰিব।
\v 22 তোমালোকে সিহঁতলৈ ভয় নকৰিবা; কিয়নো তোমালোকৰ ঈশ্বৰ যিহোৱা নিজে তোমালোকৰ পক্ষে যুদ্ধ কৰোঁতা।
\p
\v 23 সেই সময়ত মই যিহোৱাৰ অনুগ্ৰহ প্ৰাৰ্থনা কৰিছিলোঁ,
\v 24 যে, হে প্ৰভু যিহোৱা, তুমি তোমাৰ দাসৰ আগত তোমাৰ মহিমা আৰু বলৱান হাত দেখুৱাবলৈ ধৰিলা; কিয়নো তোমাৰ কাৰ্য্য আৰু মহৎ কৰ্ম্মৰ দৰে কৰিব পৰা স্বৰ্গত কি পৃথিবীত এনে ঈশ্বৰ আৰু কোন আছে ?
\v 25 বিনয় কৰোঁ, যৰ্দ্দনৰ সিপাৰে থকা সেই উত্তম দেশ, সুন্দৰ পৰ্ব্বতময় দেশ, আৰু লিবানোন দেখিবলৈ মোক পাৰ হৈ যাবলৈ দিয়া।
\v 26 কিন্তু যিহোৱাই তোমালোকৰ কাৰণে মোলৈ ক্ৰোদ্ধ হৈ, মোৰ কথা নুশুনি মোক ক’লে, তোমাৰ পক্ষে এয়ে যথেষ্ট, এই বিষয়ে মোক আৰু নক’বা;
\v 27 পিচগাৰ টিঙলৈ উঠি যোৱা, আৰু পশ্চিম, উত্তৰ, দক্ষিণ আৰু পূব ফাললৈ চকু তুলি চোৱা, নিজৰ চকুৰে চোৱা; কিয়নো তুমি সেই যৰ্দ্দন পাৰ হ’বলৈ নাপাবা।
\v 28 কিন্তু তুমি যিহোচুৱাক আদেশ কৰা, তেওঁক আশ্বাস দিয়া, আৰু তেওঁক সবল কৰা; কিয়নো তেৱেঁই এই লোকবিলাকৰ আগে আগে পাৰ হে যাব, যি দেশ তুমি দেখিবা, তাক তেৱেঁই তেওঁবিলাকক অধিকাৰ কৰাব।
\v 29 এইদৰে আমি বৈৎপিয়োৰৰ সন্মুখত থকা উপত্যকাত বাস কৰিলোঁ।
\c 4
\s ইস্ৰায়েলৰ উন্নতিৰ বিষয়ে মোচিয়ে দিয়া উপদেশ। আশ্ৰয়-নগৰ নিৰূপণ।
\p
\v 1 হে ইস্ৰায়েল, তোমালোকে জীয়াই থাকি, তোমালোকৰ পুৰ্ব্ব–পুৰুষবিলাকৰ ঈশ্বৰ যিহোৱাই তোমালোকক যি দেশ দিছে, তাৰ মাজত সোমাই তাক অধিকাৰ কৰিবলৈ, এতিয়া যি যি বিধি আৰু শাসন-প্ৰণালী পালন কৰিবৰ নিমিত্তে মই তোমালোকক শিকাওঁ, সেইবোৰলৈ কাণ কৰা।
\v 2 তোমালোকক দিয়া ঈশ্বৰ যিহোৱাৰ আজ্ঞা তোমালোকে পালন কৰিবৰ নিমিত্তে, মই তোমালোকক আজ্ঞা কৰা বাক্যত তোমালোকে একো যোগ নিদিবা, আৰু তাৰ পৰা একো কমো নকৰিবা।
\v 3 যিহোৱাই বাল-পিয়োৰৰ কাৰণে যি কৰিছিল, তাক তোমালোকে নিজ চকুৰে দেখিলা; কিয়নো তোমাৰ ঈশ্বৰ যিহোৱাই বাল-পিয়োৰৰ পাছত যোৱা আটাই লোকক তোমাৰ মাজৰ পৰা উচ্ছন্ন কৰিলে।
\v 4 কিন্তু নিজ ঈশ্বৰ যিহোৱাত আসক্ত হৈ থকা যি তোমালোক প্ৰতিজন এতিয়াও জীয়াই আছা।
\v 5 চোৱা, তোমালোক যি দেশ অধিকাৰ কৰিবলৈ তাত সোমাবা, সেই দেশত, মোৰ ঈশ্বৰ যিহোৱাই মোক আজ্ঞা কৰা বিধি আৰু শাসন-প্ৰণালী অনুসাৰে যেন তোমালোকে চলিবা, এই নিমিত্তে মই তোমালোকক এই বিধি আৰু শাসন প্ৰণালী শিকালোঁ।
\v 6 এই হেতুকে, সেইবোৰ পালন কৰি সেই মতে কাৰ্য্য কৰা; কিয়নো জাতিবিলাকৰ আগত সেয়েই প্ৰমাণ হ’ব; এই সকলো বিধি শুনি সিহঁতে ক’ব, বাস্তৱিক এই মহাজাতি জ্ঞানৱান আৰু বুদ্ধিমান জাতি।
\v 7 আৰু আমাৰ ঈশ্বৰ যিহোৱাৰ আগত প্ৰাৰ্থনা কৰা কালত তেওঁ যেনেকুৱা আমাৰ ওচৰত থাকোঁতা, কোন মহাজাতিৰ তেনেকুৱা ওচৰত থাকোঁতা ঈশ্বৰ আছে ?
\v 8 আৰু মই আজি তোমালোকৰ আগত যি ব্যৱস্থা প্ৰকাশ কৰিছোঁ, তাৰ বিধি আৰু শাসন-প্ৰণালীৰ নিচিনা ন্যায় বিধি আৰু শাসন-প্ৰণালী কোন মহাজাতিৰ আছে ?
\p
\v 9 তুমি নিজ চকুৰে যি দেখিলা, সেইবোৰ যেন নাপাহৰা, তোমাৰ জীৱনৰ সকলো কালত তোমাৰ মনৰ পৰা সেইবোৰ যেন লুপ্ত নহয়, এই নিমিত্তে কেৱল নিজৰ বিষয়ে সাৱধান হোৱা, নিজৰ প্ৰাণৰ বিষয়ে অতিশয় সাৱধান হোৱা; তুমি নিজৰ পো, নাতিবিলাককো সেইবোৰ শিকাবা।
\v 10 বিশেষকৈ যি দিনা তুমি হোৰেবত তোমাৰ ঈশ্বৰ যিহোৱাৰ আগত থিয় হৈছিলা, তাক নাপাহৰিবা। সেই দিনা যিহোৱাই মোক কৈছিল, যে, লোকবিলাক পৃথিবীত থাকোঁতে জীৱনৰ সকলো কালত যেন মোলৈ ভয় কৰিবলৈ শিকিব, আৰু নিজৰ সন্তানবিলাককো যেন তাক শিকাব, এই নিমিত্তে তুমি মোৰ গুৰিত লোকবিলাকক গোটোৱা, আৰু মই মোৰ বাক্য তেওঁবিলাকক শুনাম।
\v 11 তাতে তোমালোকে ওচৰ চাপি পৰ্ব্বতটোৰ তলত থিয় হৈ আছিলা; আৰু পৰ্ব্বতটো আকাশ-লঙ্ঘা অগ্নিৰে জ্বলিছিল, আৰু আন্ধাৰ, মেঘ, ও ঘোৰ অন্ধকাৰে জুৰি আছিল।
\v 12 তেতিয়া অগ্নিৰ মাজৰ পৰা যিহোৱাই তোমালোকক কথা কৈছিল; তোমালোকে তেওঁৰ বাক্যৰ শব্দ শুনিছিলা, কিন্তু কোনো মুৰ্ত্তি নেদেখেছিলা, কেৱল শব্দ মাত্ৰ শুনিছিলা।
\v 13 আৰু তেওঁ নিজৰ যি নিয়মটি পালন কৰিবলৈ তোমালোকক আজ্ঞা কৰিছিল, সেই নিয়মটি অৰ্থাৎ দহ আজ্ঞা তেওঁ তোমালোকক জনালে, আৰু দুখন শিলৰ ফলিত তাক লিখিলে।
\v 14 তোমালোকে যি দেশ অধিকাৰ কৰিবলৈ পাৰ হৈ যাবা, সেই দেশত তোমালোকে পালন কৰিবৰ নিমিত্তে বিধই আৰু শাসন-প্ৰণালী তোমালোকক শিকাবলৈ যিহোৱাই সেই সময়ত মোকেই আজ্ঞা কৰিলে।
\p
\v 15 এই হেতুকে তোমালোকক তোমালোকৰ বিষয়ে হোৱা; কিয়নো যিহোৱাই হোৰেবত অগ্নিৰ মাজৰ পৰা তোমালোকক কথা কোৱা দিনা, তোমালোকে তেওঁ কোনো প্ৰকাৰ আকাৰ দেখা নাছিলা;
\v 16 নহ’লে তোমালোকে ভ্ৰষ্ট হৈ তোমালোকৰ নিমিত্তে কোনো আকাৰৰ মুৰ্ত্তিৰে কটা প্ৰতিমা সাজিবা, বা পুৰুষ কি স্ত্ৰীৰ আকৃতিৰে,
\v 17 নাইবা পৃথিবীত থকা কোনো পশুৰ আকৃতিৰে, বা আকাশত উড়ি ফুৰা ডেউকা লগা চৰাইৰ আকৃতিৰে,
\v 18 নাইবা মাটিত বগাই ফুৰা কোনো জন্তুৰ আকৃতিৰে, বা পৃথিবীৰ তলৰ পালীত থকা কোনো মাছৰ আকৃতিৰে সাজিবা,
\v 19 নাইবা আকাশলৈ চকু তুলি, সূৰ্য্য, চন্দ্ৰ, আৰু তৰা আদি আকাশৰ সকলো বাহিনী দেখি, যিবোৰক তোমাৰ ঈশ্বৰ যিহোৱাই গোটেই আকাশৰ তলত থকা সকলো জাতিবোৰকহে ভাগ বাঁটি দিলে, আকৰ্ষিত হৈ সেইবোৰৰ আগত প্ৰণিপাত কৰিবা, আৰু সেইবোৰৰ সেৱা পুজা কৰিবা,
\v 20 কিন্তু তোমালাকক হ’লে আজিৰ নিচিনাকৈ যিহোৱাৰ আধিপত্যৰ জাতি হ’বলৈ, লোহা গলোৱা কুণ্ডস্বৰূপ মিচৰৰ পৰা তেওঁ উলিয়াই আনিলে।
\v 21 তাত বাজে তোমালোকৰ নিমিত্তে যিহোৱাই মোলৈ ক্ৰোদ্ধ হৈ, তুমি যৰ্দ্দন পাৰ নহ’বা, ইস্ৰায়েলৰ ঈশ্বৰ যিহোৱাই তোমালোকক যি দেশ অধিকাৰ কৰিবলৈ দিছে, সেই উত্তম দেশত তুমি নোসোমাবা, এই বুলি শপত কৰিলে।
\v 22 মই হ’লে, এই দেশতেই মৰিব লাগিব, মই যৰ্দ্দন পাৰ হৈ যাবলৈ নাপাম; কিন্তু তোমালোকে হ’লে পাৰ হৈ সেই উত্তম দেশ অধিকাৰ কৰিবা।
\v 23 তোমালোকে সৈতে স্থিৰ কৰা নিজ ঈশ্বৰ যিহোৱাৰ নিয়মটি যেন নাপাহৰা, আৰু তোমাৰ ঈশ্বৰ যিহোৱাই তোমাক নিষেধ কৰা কোনো বস্তুৰ আকৃতিৰে কোনো কটা প্ৰতিমা যেন নাসাজা, এই নিমিত্তে তোমালোকে তোমালোকৰ বিষয়ে সাৱধান হোৱা;
\v 24 কিয়নো তোমাৰ ঈশ্বৰ যিহোৱা গ্ৰাস কৰোঁতা অগ্নিস্বৰূপ, আৰু নিজ মৰ্য্যদা ৰখাত উদ্যোগী ঈশ্বৰ।
\p
\v 25 সেই পো-নাতি জন্ম দি বহু কাল বাস কৰাৰ পাছত, যদি তোমালোকে ভ্ৰষ্ট হৈ কোনো বস্তুৰ আকৃতিৰে প্ৰতিমা সাজি নিজ ঈশ্বৰ যিহোৱাক বেজাৰ দিবৰ নিমিত্তে তেওঁৰ আগত কু-কৰ্ম্ম কৰা,
\v 26 তেন্তে মই আজি তোমালোকৰ বিৰুদ্ধে আকাশ আৰু পৃথিবীক সাক্ষী কৰি কৈছোঁ, তোমালোকে যি দেশ অধিকাৰ কৰিবলৈ যৰ্দ্দন পাৰ হৈ যাবা, সেই দেশৰ পৰা তোমালোকে শীঘ্ৰে নিঃশেষে বিনষ্ট হ’বা; সেই দেশত তোমালোকে দীৰ্ঘজীৱি নহ’বা, কিন্তু নিঃশেষে বিনষ্ট হ’বা।
\v 27 আৰু যিহোৱাই জাতিবিলাকৰ মাজত তোমালোকক গোট গোট কৰিব; যিহোৱাই তোমালোকক যি ঠাইলৈ লৈ যাব, সেই ঠাইত জাতিবিলাকৰ মাজত তোমালোক অলপ মাত্ৰ অৱশিষ্ট থাকিবা।
\v 28 আৰু সেই সেই ঠাইত, মানুহৰ হাতেৰে কৰা দেৱ-মুৰ্ত্তিবোৰক অৰ্থাৎ দেখিবা নোৱাৰা, শুনিব নোৱাৰা, খাব নোৱাৰা, আৰু গন্ধ লব নোৱাৰা এনে কাঠ আৰু শিলক সেৱা পুজা কৰিবা।
\v 29 কিন্তু সেই ঠাইত থাকি যদি তোমালোকে নিজ ঈশ্বৰ যিহোৱাক বিচাৰ কৰা, তেন্তে, তুমি সকলো মনেৰে আৰু সকলো প্ৰাণেৰে বিচাৰ কৰিলে তেওঁক পাবা।
\v 30 তেতিয়া তুমি ঠেকত পৰা, আৰু এই সকলো তোমালৈ ঘটিব, তেতিয়া সেই ভবিষ্যত কালত তুমি নিজ ঈশ্বৰ যিহোৱালৈ উলটিবা। আৰু তেওঁৰ বাক্যলৈ কাণ পাতিবা।
\v 31 কিয়নো তোমাৰ ঈশ্বৰ যিহোৱা দয়ালু ঈশ্বৰ; তেওঁ তোমাক ত্যাগ নকৰিব, আৰু তোমালোকৰ পুৰ্ব্ব-পুৰুষবিলাকৰ সৈতে শপত খাই কৰা নিয়মটি তেওঁ নপাহৰিব।
\p
\v 32 কিন্তু চোৱা, পৃথিবীত ঈশ্বৰে মানুহ সৃষ্টি কৰা দিনৰে পৰা তোমাৰ পুৰ্ব্বে হৈ যোৱা কালৰ বিষয়ে, আকাশৰ আদিৰ পৰা অন্তলৈকে সোধা, যে, এই মহৎ কাৰ্য্যৰ নিচিনা আন কোনো কাৰ্য্য জানো কেতিয়াবা কৰা হ’ল, বা তাৰ নিচিনা কাৰ্য্যৰ কথা শুনা গ’ল ?
\v 33 আৰু অগ্নিৰ মাজৰ পৰা ঈশ্বৰে কোৱা বাক্যৰ শব্দ তোমাৰ দৰে শুনি কোনো জাতি জীয়াই থাকিল নে ?
\v 34 নাইবা তোমালোকৰ ঈশ্বৰ যিহোৱাই মিচৰত তোমালোকৰ সাক্ষাতে কৰা আটাই কাৰ্য্যৰ অনুসাৰে, নানা পৰীক্ষা, চিন, আৰু অদ্ভূত লক্ষণ, আৰু যুদ্ধ, বলৱান হাত, মেলা বাহু, আৰু নানা ভয়ানক মহৎ কাৰ্য্যৰ দ্বাৰাই ঈশ্বৰে আন জাতিৰ মাজৰ পৰা নিজৰ নিমিত্তে এক জাতি ল’বলৈ উপায় কৰিছিল নে ?
\v 35 যিহোৱাই যে ঈশ্বৰ আন কোনো নাই ইয়াক জানিবৰ নিমিত্তে এই সকলোকে তোমাকেহে দেখুউৱা হ’ল।
\v 36 তেওঁ তোমাক শিক্ষা দিবৰ নিমিত্তে স্বৰ্গৰ পৰা তোমাক নিজৰ মাত শুনালে, আৰু পৃথিবীত নিজৰ মহা-অগ্নি তোমাক দেখুৱালে ; আৰু তুমি অগ্নিৰ মাজৰ পৰা তেওঁৰ বাক্য শুনিবলৈ পালা।
\v 37 আৰু তেওঁ তোমাতকৈ মহান আৰু বলৱান জাতিবোৰক তোমাৰ আগৰ পৰা দুৰ কৰি, তোমাক সোমোৱাই আধিপত্য স্বৰূপে সিহঁতৰ দেশ আজিৰ দৰে তোমাক দিবৰ নিমিত্তে,
\v 38 তেওঁ তোমাৰ পুৰ্ব্ব–পুৰুষবিলাকক প্ৰেম কৰা হেতুকে, তেওঁবিলাকৰ ভাবী-বংশক মনোনীত কৰি লৈ, মিচৰৰ পৰা নিজেই মহাবলেৰে তোমাক উলিয়াই আনিলে।
\v 39 এই হেতুকে, ওপৰত থকা স্বৰ্গত আৰু তলত থকা পৃথিবীতো যিহোৱাই যে ঈশ্বৰ, আন কোনো নাই, ইয়াক তুমি আজি জানিব লাগে, আৰু নিজৰ মনত ৰাখিব লাগে।
\v 40 আৰু তোমাৰ ও তোমাৰ ভাবী-সন্তানবিলাকৰো যেন মঙ্গল হয়, আৰু তোমাৰ ঈশ্বৰ যিহোৱাই তোমাক যি দেশ চিৰকালৰ নিমিত্তে দিছে, তাত যেন তোমাৰ আয়ুস দীঘল হয়, এই নিমিত্তে মই আজি তোমাক দিয়া বিধি আৰু আজ্ঞা বোৰ পালন কৰা।
\p
\v 41 পাছে, যি কোনোৱে আগৰে পৰা হিংসা নকৰাকৈ অজ্ঞানত কোনো মানুহক বধ কৰে,
\v 42 সেই মানুহ-বধী পলাই সাৰিবৰ নিমিত্তে, যৰ্দ্দনৰ সিপাৰে সূৰ্য্য উদয় হোৱা ফালে, তিনিখন নগৰ মোচিয়ে বেলেগে ৰাখিলে; সি পলাই সেই তিনিখন নগৰৰ এখনত সোমাই জীয়াই থাকিবৰ নিমিত্তেই সেইবোৰ বেলেগে ৰাখিলে।
\v 43 সেইবোৰ নগৰৰ নাম এই, ৰূবেনীয়াবিলাকৰ নিমিত্তে অৰণ্যত সমথলত থকা বেচৰ, আৰু গাদীয়াবিলাকৰ নিমিত্তে গিলিয়দত থকা ৰামোৎ, আৰু মনচিয়া বিলাকৰ নিমিত্তে বাচানত থকা গোলন।
\s দহ আজ্ঞা পুনৰায় প্ৰকাশ কৰা, আৰু লোকবিলাকৰ ভয়।
\p
\v 44 ইস্ৰায়েলৰ সন্তানবিলাকৰ আগত মোচিয়ে স্থাপন কৰা ব্যৱস্থা এই;
\v 45 মোচিয়ে যৰ্দ্দনৰ সিপাৰে, বৈৎ-পিয়োৰৰ সন্মুখৰ উপত্যকাত, ইমোৰীয়াহঁতৰ হিচবোন-নিবাসী ৰজা চীহোনৰ দেশত, ইস্ৰায়েলৰ সন্তানবিলাকে মিচৰৰ পৰা ওলাই অহা কালত তেওঁবিলাকৰ আগত কোৱা সাক্ষ্য, বিধি, আৰু শাসন-প্ৰণালী এইবোৰ।
\v 46 মোচি আৰু ইস্ৰায়েলৰ সন্তানবিলাকে মিচৰৰ পৰা ওলাই অহা কালত সেই চীহোন ৰজাক প্ৰহাৰ কৰি,
\v 47 তেওঁৰ, আৰু বাচানৰ ৰজা ওগৰ, যৰ্দ্দনৰ সিপাৰে সূৰ্য্য ওলোৱা ফালে থকা ইমোৰীয়াহঁতৰ এই দুজন ৰজাৰ দেশ অধিকাৰ কৰি ল’লে।
\v 48 এইদৰে তেওঁবিলাকে অৰ্ণোনৰ উপত্যকাৰ দাঁতিত থকা অৰোয়েৰৰ পৰা চীয়োন অৰ্থাৎ হৰ্মোন পৰ্ব্বতলৈকে আটাই দেশ,
\v 49 আৰু পিচগাৰ চাৱলীয়া ঠাইবোৰৰ তলত থকা অৰাবা সমুদ্ৰলৈকে, যৰ্দ্দনৰ সিপাৰে পুবফালে থকা গোটেই অৰাবা অধিকাৰ কৰি ল’লে।
\c 5
\p
\v 1 তেতিয়া মোচিয়ে গোটেই ইস্ৰায়েলক মাতি ক’লে, হে ইস্ৰায়েল, তোমালোকে শিকিবৰ নিমিত্তে, আৰু পালন কৰি সেই মতে কাৰ্য্য কৰিবৰ নিমিত্তে, তোমালোকৰ কাণত আজি মই যিবোৰ বিধি আৰু শাসন-প্ৰণালী জনাওঁ, সেইবোৰ শুনা।
\v 2 আমাৰ ঈশ্বৰ যিহোৱাইহোৰেবত আমাৰে সৈতে, আজি আমি যিমান লোক জীয়াই আছোঁ, আমাৰ আটাইৰে সৈতেহে কৰিলে।
\v 3 যিহোৱাই আমাৰ পুৰ্ব্ব–পুৰুষবিলাকে সৈতে, সেইটো নিয়ম কৰা নাই ; কিন্তু আমাৰে সৈতেহে আজি আমি যিমান লোক জীয়াই আছোঁ, আমাৰ আটাইৰে সৈতেহে কৰিলে।
\v 4 যিহোৱাই পৰ্ব্বতত অগ্নিৰ মাজৰ পৰা তোমালোকৰ লগত মুখা-মুখী হৈ কথা ক’লে।
\v 5 ( সেই সময়ত, মই তোমালোকৰ মাজত থিয় হৈছিলোঁ ; কিয়নো অগ্নিৰ কাৰণে ভয় পোৱাত তোমালোক পৰ্ব্বতলৈ নুঠিলা।) তেওঁৰ বাক্য এই,
\p
\v 6 বন্দী-ঘৰস্বৰূপ মিচৰ দেশৰ পৰা তোমাক উলিয়াই অনা তোমাৰ ঈশ্বৰ যিহোৱা ময়েই।
\p
\v 7 মোৰ আগত তোমাৰ আন কোনো দেৱতা নাথাকক।
\p
\v 8 তুমি নিজলৈ কোনো কটা প্ৰতিমা, ওপৰত থকা স্বৰ্গত, তলত থকা পৃথিবীত, আৰু পৃথিবীৰ তলত থকা পানীত যি যি আছে, সেইবোৰৰ আকৃতিৰে কোনো মুৰ্ত্তি নাসাজিবা।
\v 9 সেইবোৰৰ আগত তুমি প্ৰণিপাত নকৰিবা, আৰু সেইবোৰক সেৱাপূজাও নকৰিবা ; কিয়নো তোমাৰ ঈশ্বৰ যিহোৱা মই নিজ মৰ্য্যদা ৰখাত উদ্যোগী ঈশ্বৰ, মোক ঘিণাওঁতাবোৰৰ ওপৰত তৃতীয় চতুৰ্থ পুৰুষলৈকে, সন্তানবিলাকৰ ওপৰত পিতৃবিলাকৰ অপৰাধৰ প্ৰতিফল দিওঁতা,
\v 10 আৰু মোক প্ৰেম কৰা ও মোৰ আজ্ঞা পালন কৰাবিলাকৰ হাজাৰ হাজাৰ পুৰুষলৈকে দয়া কৰোঁতা ঈশ্বৰ।
\p
\v 11 তুমি নিজ ঈশ্বৰ যিহোৱাৰ নাম অনৰ্থকৰূপে নল’বা ; কিয়নো যিকোনোৱে তেওঁৰ নাম অনৰ্থকৰূপে লয়, যিহোৱাই তাক নিৰ্দোষী নকৰিব।
\p
\v 12 তোমাক দিয়া ঈশ্বৰ যিহোৱাৰৰ আজ্ঞা অনুসাৰে তুমি বিশ্ৰাম-দিন পালন কৰি পবিত্ৰ কৰা।
\v 13 ছদিন পৰিশ্ৰম কৰি তোমাৰ সকলো কাৰ্য্য কৰা ;
\v 14 কিন্তু সপ্তম দিন তোমাৰ ঈশ্বৰ যিহোৱাৰ উদ্দেশ্যে বিশ্ৰাম-দিন ; সেই দিনা তুমি তোমাৰ পো বা জী,তোমাৰ বন্দী বা বেটী, আৰু তোমাৰ গৰু বা গাধ, নাইবা আন কোনো পশু, আৰু তোমাৰ নগৰৰ দুৱাৰৰ ভিতৰত থকা বিদেশী, কোনোৱে একো কাম নকৰিবা, তোমাৰ বন্দী-বেটীয়ে য্ন তোমাৰ নিচিনাকৈ বিশ্ৰাম পায়।
\v 15 সোঁৱৰণ কৰা মিচৰ দেশত তুমি বন্দী আছিলা ; কিন্তু তোমাৰ ঈশ্বৰ যিহোৱাই বলৱান হাত আৰু মেলা বাহুৰে তাৰ পৰা তোমাক উলিয়াই আনিলে ; এই নিমিত্তে তোমাৰ ঈশ্বৰ যিহোৱাই বিশ্ৰাম-দিন পালন কৰিবলৈ তোমাক আজ্ঞা কৰিছে।
\p
\v 16 তোমাৰ ঈশঅবৰ যিহোৱাই তোমাক যি দেশ দিছে , সেই দেশত তোমাৰ আয়ুস দীঘল হ’বৰ নিমিত্তে, আৰু তোমাৰ মঙ্গল হ’বৰ নিমিত্তে তোমাক দিয়া ঈশ্বৰ যিহোৱাৰ আজ্ঞা অনুসাৰে তুমি নিজ পিতৃ-মাতৃক সন্মান কৰিবা।
\p
\v 17 তুমি নৰবধ নকৰিবা।
\p
\v 18 তুমি ব্যভিচাৰ নকৰিবা।
\p
\v 19 তুমি চুৰ নকৰিবা।
\p
\v 20 তুমি লোকৰ অহিতে মিছা সাক্ষ্য নিদিবা।
\p
\v 21 তুমি লোকৰ তিৰোতালৈ লোভ নকৰিবা, তুমি লোকৰ ঘৰ বা খেতি, বা বন্দী, বা বেটী, বা তাৰ গৰু, বা তাৰ গাধ, বা তাৰ আন কোন বস্তুলৈকে হাবিয়াহ নকৰিবা।
\p
\v 22 যিহোৱাই পৰ্ব্বতত, অগ্নি, মেঘ, আৰু ঘোৰ অন্ধকাৰৰ মাজৰ পৰা তোমালোকৰ গোটেই সমাজৰ আগত এইবোৰ বাক্যহে বৰ মাতেৰে কৈছিল ; তেওঁ আৰু একোকে কোৱা নাই । পাছে তেওঁ এইবোৰ দুখন শিলৰ ফলিত লিখি মোক দিলে।
\v 23 কিন্তু, পৰ্ব্বত অগ্নিৰে জ্বলি থাকোঁতে, যেতিয়া তোমালোকে আন্ধাৰৰ মাজৰ পৰা সেই বাক্য শুনিলা, তেতিয়া তোমালোকে, তোমালোকৰ ফৈদৰ মুখ্য মানুহবিলাকে, আৰু বৃদ্ধবিলাকে মোৰ গুৰিলৈ আহি ক’লা,
\v 24 চোৱা, আমাৰ ঈশ্বৰ যইহোৱাই আমাৰ আগত নিজ প্ৰতাপ আৰু মহিমা দেখুৱালে, আৰু নিজ আমি অগ্নিৰ মাজৰ পৰা তেওঁৰ মাত শুনিলোঁ ; তাতে, মানুহে সৈতে ঈশ্বৰে কথা কোৱাতো যে সি জীয়াই থাকিব পাৰে, ইয়াক আজি আমি জানিলোঁ।
\v 25 কিন্তু আমি এতিয়া কেলেই মৰিম ? কিয়নো এই মহা-অগ্নিয়ে আমাক গ্ৰাস কৰিব ; যদি আমি নিজ ঈশ্বৰৰ বাক্য আৰু শুনো, তেন্তে আমি তৎক্ষণাৎ মৰিম।
\v 26 কিয়নো মৰ্ত্ত্য লোকৰ মাজত অগ্নিৰ মাজৰ পৰা কোৱা জীৱন্ত ঈশ্বৰৰ মাত আমাৰ দৰে শুনি কোন জীলে ?
\v 27 আপুনিয়েই ওচৰলৈ গৈ , আমাৰ ঈশ্বৰ যিহোৱাই যি যি বাক্য ক’ব, তাক শুনক ; তেওঁ যি সকলো বাক্য আপোনাক ক’ব, সেই সকলো বাক্য আপুনি আমাক ক’ব ; আমি তাক শুনি পালন কৰিম।
\p
\v 28 এই বুলি যেতিয়া তোমালোকে মোক ক’লা, তেতিয়া যিহোৱাই তোমালোকৰ সেই কথা শুনি মোক ক’লে, এই লোকবিলাকে তোমাক যি যি ক’লে তাক মই শুনিলোঁ ; তেওঁবিলাকে যি যি কৈছে ভালকে কৈছে।
\v 29 তেওঁবিলাক আৰু তেওঁবিলাকৰ সন্তানবিলাক চিৰকাল মঙ্গলে থাকিবৰ নিমিত্তে, মোক ভয় কৰিবলৈ আৰু মোৰ আজ্ঞা পালন কৰিবলৈ, তেওঁবিলাকৰ তেনে মন সদায় থকা হ’লে কেনে ভাল আছিল।
\v 30 তুমি গৈ তেওঁবিলাকক নিজ নিজ তম্বুলৈ উলটি যাবলৈ কোৱা।
\v 31 কিন্তু তুমি হ’লে মোৰ ওচৰত এই ঠাইতে থিয় হৈ থাকিবাহি ; যি দেশ অধিকাৰ কৰিবৰ অৰ্থে তেওঁবিলাকক দিছোঁ, সেই দেশত পালন কৰিবৰ নিমিত্তে যি গোটেই ব্যৱস্থা, যিবোৰ বিধি, আৰু শাসন-প্ৰণালী তুমি তেওঁবিলাকক শিকাবা, সেইবোৰ মই তোমাক ক’ম।
\v 32 এতেকে, তোমালোকৰ ঈশ্বৰ যিহোৱাই তোমালোকক আজ্ঞা দিয়াৰ দৰে আচৰণ কৰি, কাৰ্য্য কৰা ; সোঁ কি বাওঁফালে নুঘুৰিবা।
\v 33 তোমালোকে জীয়াই থাকিবৰ নিমিত্তে , তোমালোকৰ মঙ্গল হ’বৰ নিমিত্তে, আৰু যি দেশ তোমালোকে অধিকাৰ চলাবা, তাত তোমালোকৰ ঈশ্বৰ যিহোৱাই যি যি পথত চলিবলৈ আজ্ঞা দিলে, সেই সকলো পথত তোমালোকে চলিবা।
\c 6
\s আজ্ঞাৰ বশ হ’বলৈ শিক্ষা দিয়া
\p
\v 1 তোমালোকে যি দেশ অধিকাৰ চলাবলৈ পাৰ হৈ যাবা, সেই দেশত তুমি আৰু তোমাৰ পো, নাতি আদি ক্ৰমে তোমাৰ জীৱনৰ সকলো কালত তোমাৰ ঈশ্বৰ যিহোৱালৈ ভয় কৰি, মই তোমাক দিয়া তেওঁৰ আটাই বিধি আৰু আজ্ঞা যেন পালন কৰা, আৰু তোমালোকৰ আয়ুস যেন দীঘল হয়,
\v 2 এই নিমিত্তে, সেই দেশত পালন কৰিবৰ অৰ্থে যি ব্যৱস্থা, যিবোৰ বিধি আৰু শাসন-প্ৰণালী তোমালোকক শিকাবলৈ তোমালোকৰ ঈশ্বৰ যিহোৱাই আজ্ঞা কৰিলে, সেইবোৰ এইয়ে,
\v 3 এতেকে হে ইস্ৰায়েল, শুনা, তোমালোকৰ পুৰ্ব্ব-পুৰুষবিলাকৰ ঈশ্বৰ যিহোৱাই তোমালোকক কোৱাৰ দৰেই দুগ্ধ-মধু বোৱা দেশত তোমালোকৰ মঙ্গল হ’বলৈ আৰু তোমালোক অতিশয় ৰূপে বৃদ্ধি পাবলৈ, সেই সকলোকে পালন কৰি সেই মতে কাৰ্য্য কৰা।
\p
\v 4 হে ইস্ৰায়েল, শুনা, আমাৰ ঈশ্বৰ যিহোৱা একমাত্ৰ যিহোৱা;
\v 5 আৰু তুমি তোমাৰ সকলো মন, সকলো প্ৰাণ, আৰু সকলো শক্তিৰে সৈতে, নিজ ঈশ্বৰ যিহোৱাক প্ৰেম কৰা।
\v 6 আৰু আজি মই তোমাক আজ্ঞা কৰা আটাই বাক্য তোমাৰ হৃদয়ত থাকিব লাগে।
\v 7 আৰু তুমি নিজ সন্তানবিলাকক যত্নেৰে সেইবোৰ শিকাবা; আৰু তুমি ঘৰত বহোঁতে বা বাটত যাওঁতে, আৰু শোওঁতে বা উঠোঁতে, সেইবোৰৰ বিষয়ে কথা-বতৰা হ’বা।
\v 8 আৰু তোমাৰ হাতত চিনস্বৰূপে সেইবোৰ বান্ধিবা, আৰু সেইবোৰ তোমাৰ দুই চকুৰ মাজত ভুষণস্বৰূপ হ’ব লাগে।
\v 9 আৰু তোমাৰ ঘৰৰ দুৱাৰৰ খুটাত, আৰু তোমাৰ বাহিৰৰ দুৱাৰত সেইবোৰ লিখি ৰাখিবা।
\p
\v 10 তোমাৰ পুৰ্ব্ব–পুৰুষ অব্ৰাহাম, ইচাহাক; আৰু যাকোবৰ আগত তোমাৰ ঈশ্বৰ যিহোৱাই তোমাক যি দেশ দিবলৈ শপত কৰিছিল, সেই দেশত তেওঁ তোমাক সোমোৱাৰ পাছত, তুমি যিহক সজা নাই এনে ডাঙৰ আৰু সুন্দৰ নগৰ,
\v 11 আৰু যিহক তুমি ভৰোৱা নাই, সকলো উত্তম দ্ৰব্যৰে পুৰ হোৱা এনে ঘৰ, আৰু যিহক তুমি খনা নাই এনে নাদ, আৰু যিহক তুমি ৰোৱা নাই এনে দ্ৰাক্ষালতা আৰু জিতগছৰ বাৰী, এই সকলোকে পাই তুমি যেতিয়া হেঁপাহ পলুৱাই খাবা,
\v 12 তেতিয়া, যিজনাই বন্দী ঘৰ-স্বৰূপ মিচৰ দেশৰ পৰা তোমাক উলিয়াই আনিলে, সেইজনা যিহোৱাক যেন নাপাহৰা, তালৈ সাৱধান হোৱা।
\v 13 তুমি নিজ ঈশ্বৰ যিহোৱাকেই ভয় কৰা, তেওঁৰেই আৰাধনা কৰা, আৰু তেওঁৰ নামেৰেই শপত কৰা।
\v 14 তোমালোকে আন দেৱতাবোৰৰ তোমালোকৰ চাৰিওফালে থকা জাতিবোৰৰ পাছত নচলিবা;
\v 15 কিয়নো, তোমাৰ মাজত থকা তোমাৰ ঈশ্বৰ, নিজ মৰ্য্যদা ৰখাত উদ্যোগী ঈশ্বৰ; চলিলে তোমাৰ ঈশ্বৰ যিহোৱাৰ ক্ৰোধ তোমাৰ বিৰুদ্ধে জ্বলি উঠিব, তাতে তেওঁ পৃথিবীৰ পৰা তোমাক উচ্ছন্ন কৰিব।
\p
\v 16 তোমালোকে মচ্ছাত যেনেকৈ নিজ ঈশ্বৰ যিহোৱাক পৰীক্ষা কৰিছিলা, তেনেকৈ তেওঁক পৰীক্ষা নকৰিবা।
\v 17 তোমালোকে নিজ ঈশ্বৰ যিহোৱাই আদেশ কৰা আজ্ঞা, সাক্ষ্য আৰু বিধি যত্নেৰে পালন কৰিবা।
\v 18 আৰু তোমালোকৰ মঙ্গল হ’বলৈ, আৰু যিহোৱাই যি দেশ দিম বুলি তোমালোকৰ পুৰ্ব্ব–পুৰুষবিলাকক শপত কৰিছিল, তোমালোকে সেই উত্তম দেশত সোমাই তাক অধিকাৰ কৰিলে,
\v 19 যিহোৱাৰ বাক্য অনুসাৰে তেওঁ তোমালোকৰ আগৰ পৰা সকলো শত্ৰূক দুৰ কৰিবলৈ যিহোৱাৰ দৃষ্টিত যি ন্যায় আৰু উত্তম তাকে তোমালোকে কৰিবা।
\p
\v 20 ভবিষ্যত কালত যেতিয়া তোমাৰ সন্তানে সুধিব, যে, আমাৰ ঈশ্বৰ যিহোৱাই তোমালোকক দিয়া সাক্ষ্য বিধি আৰু শাসন-প্ৰণালীবোৰৰ অৰ্থ কি ?
\v 21 তেতিয়া তুমি নিজ সন্তানক ক’বা, আমি মিছৰ দেশত ফৰৌণৰ বন্দী আছিলো ; পাছে যিহোৱাই বলৱান হাতেৰে মিছৰৰ পৰা আমাক উলিয়াই আনিলে ;
\v 22 আৰু আমাৰ সাক্ষাতে মিছৰলৈ, ফৰৌণ আৰু তেওঁৰ বংশলৈ, যিহোৱাই মহৎ আৰু ক্লেশ-দায়ক নানা চিন আৰু অদ্ভূত লক্ষণ দেখুৱালে।
\v 23 যি দেশ দিম বুলি তেওঁ আমাৰ পুৰ্ব্ব-পুৰুষবিলাকৰ আগত শপত কৰিছিল, সেই দেশত আমাক সোমোৱাই, তাক আমাক দিবৰ নিমিত্তে তেওঁ মিছৰৰ পৰা আমাক উলিয়াই আনিলে।
\v 24 আৰু সদায় আমাৰ মঙ্গল হ’বলৈ, আৰু আজিৰ দৰে তেওঁ আমাকজীয়াই ৰাখিবলৈ, আমি যেন নিজ ঈশ্বৰ যিহোৱালৈ ভয় কৰোঁ, এই নিমিত্তে সকলো বিধি পালন কৰিবলৈ যিহোৱাই আমাক আজ্ঞা কৰিলে।
\v 25 আমি যদি নিজ ঈশ্বৰ যিহোৱাৰ আজ্ঞাৰ দৰে তেওঁৰ আগত এই গোটেই পালন কৰি সেই মতে কাৰ্য্য কৰোঁ, তেন্তে সেইয়ে আমাৰ ধাৰ্ম্মিকতাস্বৰূপ হ’ব।
\c 7
\s কনানীয়াহঁতক আৰু সিহঁতৰ দেৱমুৰ্ত্তি বিনষ্ট কৰিবলৈ আদেশ।
\p
\v 1 তুমি যি দেশ অধিকাৰ কৰিবলৈ গৈছা, সেই দেশত যেতিয়া তোমাৰ ঈশ্বৰ যিহোৱাই তোমাক সুমুৱাব, আৰু যেতিয়া তেওঁ তোমাৰ আগৰ পৰা হিত্তীয়া, গিৰ্গাচীয়া, ইমোৰীয়া, কনানীয়া, পৰিজ্জীয়া, হিব্বীয়া, আৰু যিবুচীয়া, তোমাতকৈ প্ৰধান আৰু বলৱান এই সাত জাতিক দুৰ কৰিব,
\v 2 আৰু যেতিয়া তোমাৰ ঈশ্বৰ যিহোৱাই তোমাৰ হাতত সিহঁতক শোধাই দিব, আৰু তুমি সিহঁতক নিঃশেষে বিনষ্ট কৰিবা, সিহঁতৰে সৈতে কোনো নিয়ম নাবান্ধিবা, আৰু সিহঁতক দয়া নকৰিবা;
\v 3 আৰু সিহঁতৰে সৈতে বিবাহৰ সম্বন্ধ নকৰিবা; তুমি তাৰ পুতেকলৈ নিজৰ জীয়াৰী নিদিবা, আৰু নিজ পুতেৰালৈ তাৰ জীয়াৰী নানিবা।
\v 4 কিয়নো সি তোমাৰ পুতেৰাক মোৰ পাছৰ পৰা অঁতৰাই নি ইতঁৰ দেৱতাক সেৱা পূজা কৰাব; সেয়ে হ’লে, তোমালোকলৈ যিহোৱাৰ ক্ৰোধ প্ৰজ্বলিত হ’ব, আৰু তেওঁ তোমাক শীঘ্ৰে বিনষ্ট কৰিব।
\v 5 কিন্তু তোমালোকে সিহঁতলৈ এইৰূপ ব্যৱহাৰ কৰিবা ; সিহঁতৰ যজ্ঞ-বেদীবোৰ ভাঙি পেলাবা, সিহঁতৰ স্তম্ভবোৰ ডোখৰ ডোখৰ কৰিবা, সিহঁতৰ আচেৰা মুৰ্ত্তিবোৰ কাটি পেলাবা, আৰু সিহঁতৰ কটা প্ৰতিমাবোৰ জুইত পুৰি পেলাবা।
\p
\v 6 কিয়নো তুমি নিজ ঈশ্বৰ যিহোৱাৰ পবিত্ৰ প্ৰজা; পৃথিবীত থকা সকলো জাতিৰ মাজৰ পৰা, নিজৰ এক বিশেষ জাতি হ’বলৈ, তোমাৰ ঈশ্বৰ যিহোৱাই তোমাকহে মনোনীত কৰিলে।
\v 7 আন সকলো জাতিতকৈ তোমালোক লেখত অধিক বুলি যে যিহোৱাই তোমালোকক স্নেহ কৰিলে, আৰু মনোনীত কৰিলে, সেয়ে নহয়; কিয়নো আন সকলো জাতিতকৈ তোমালোক লেখত তাকৰ আছিলা।
\v 8 কিন্তু যিহোৱাই তোমালোকক প্ৰেম কৰাৰ কাৰণে, আৰু তোমালোকৰ পুৰ্ব্ব-পুৰুষবিলাকৰ আগত যই শপত কৰিছইল, তাক পালন কৰিব খোজাৰ কাৰণে, যিহোৱাই বলৱান হাতেৰে উলিয়াই, তোমালোকক বন্দী-ঘৰৰ পৰা, মিচৰৰ ৰজা ফৰৌণৰ হাতৰ পৰা উদ্ধাৰ কৰিলে।
\v 9 এতেকে তোমালোকে জানিবা যে, তোমাৰ ঈশ্বৰ যিহোৱাহে ঈশ্বৰ; তেওঁক প্ৰেম কৰা আৰু তেওঁৰ আজ্ঞা পালন কৰাবিলাকৰ পক্ষে তেওঁ হাজাৰ হাজাৰ পুৰুষলৈকে দয়া আৰু নিয়মটি ৰক্ষা ৰক্ষা কৰোতাঁ বিশ্বস্ত ঈশ্বৰ;
\v 10 কিন্তু তেওঁক ঘিণ কৰাবোৰক সংহাৰ কৰিবলৈ, সিহঁতৰ সাক্ষাতেই সিহঁতৰ প্ৰতিফল দিওঁতা; তেওঁক ঘিণ কৰা লোকৰ বিষয়ে তেওঁ পলম নকৰে, তাৰ সাক্ষাতেই তাক প্ৰতিফল দিয়ে।
\v 11 এই হেতুকে, মই আজি তোমাক যি ব্যৱস্থা, যিবোৰ বিধি, আৰু শাসন-প্ৰণালীৰ আদেশ কৰিছোঁ, সেই সকলোকে পালন কৰি, সেইমতেই কাৰ্য্য কৰা।
\p
\v 12 যদি তোমালোকে সেইবোৰ শাসন-প্ৰণালীলে কাণ দি সেইবোৰ পালন কৰা, আৰু সেই মতে কাৰ্য্য কৰা, তেন্তে ইয়াৰ কাৰণে, তোমাৰ ঈশ্বৰ যিহোৱাই তোমাৰ পুৰ্ব্ব-পুৰুষবিলাকৰ আগত যি দয়া আৰু নিয়মটিৰ বিষয়ে শপত কৰিছিল, তাক তেওঁ তোমাৰ পক্ষে ৰক্ষা কৰিব;
\v 13 তেওঁ তোমাক প্ৰেম কৰিব, আৰু আশীৰ্ব্বাদ কৰি তোমাক বৃদ্ধি কৰিব; যি দেশ তোমাক দিম বুলি তোমাৰ পুৰ্ব্ব–পুৰুষবিলাকৰ আগত শপত কৰিছিল, সেই দেশত তোমাৰ গৰ্ভফল, তোমাৰ খেতিৰ ফল, তোমাৰ শস্য, দ্ৰাক্ষাৰস, তেল, আৰু তোমাৰ গৰুবোৰৰ পোৱালি, মেৰ আৰু ছাগলীৰ পোৱালি, এই সকলোকে আশীৰ্ব্বাদ কৰিব।
\v 14 সকলো জাতিতকৈ তুমি অধিক আশীৰ্ব্বাদ পাবা, আৰু তোমাৰ পশুবোৰৰ বা তোমাৰ মাজতো বঁজা-বাঁজী নহ’ব।
\v 15 আৰু যিহোৱাই তোমাৰ মাজৰ পৰা সকলো ৰোগ দূৰ কৰিব, আৰু মিচৰীয়াহঁতৰ যিবোৰ বিষম ব্যাধি তুমি জানিছা, সেইবোৰ তোমাৰ ওপৰত নিদি, তোমাক ঘিণ কৰোঁতাবোৰৰ ওপৰতহে দিব।
\v 16 আৰু তোমাৰ ঈশ্বৰ যিহোৱাই তোমাৰ হাতত যি আটাই জাতিবোৰক শোধাই দিব, তুমি সিহঁতক গ্ৰাস কৰিবা; সিহঁতলৈ তুমি কৃপা-দৃষ্টি নকৰিবা; আৰু সিহঁতৰ দেৱতাবোৰক সেৱা-পূজা নকৰিবা, কিয়নো সেয়ে তোমাৰ ফান্দ-স্বৰূপ হ’ব।
\p
\v 17 আৰু তুমি যদি নিজ মনতে কোৱা, যে, এই জাতিবিলাক মোতকৈ সৰহ, মই কেনেকৈ ইহঁতক দূৰ কৰিব পাৰিম ?
\v 18 তেন্তে মই কওঁ, তুমি সিহঁতলৈ ভয় নকৰিবা; তোমাৰ ঈশ্বৰ যিহোৱাই ফৰৌণ আৰু গোটেই মিচৰলৈ যি যি কৰিছিল,
\v 19 আৰু তুমি স্ব-চকুৰে দেখা যি নানা মহা-পৰীক্ষাৰে, যি যি চিন আৰু অদ্ভূত লক্ষণ, আৰু বলৱান হাত ও মেলা বাহুৰে তোমাৰ ঈশ্বৰ যিহোৱাই তোমাক বাহিৰ কৰি আনিলে, সেই সকলোকে ভালকৈ সোঁৱৰণ কৰা; তুমি যিবোৰলৈ ভয় কৰিছা, সেই সকলো জাতিলৈকে তোমাৰ ঈশ্বৰ যিহোৱাই সেই দৰে কৰিব।
\v 20 ইয়াৰ বাহিৰে, যিবোৰ অৱশিষ্ট থাকি তোমাৰ পৰা লুকাই থাকিব, সিহঁত বিনষ্ট নহয় মানে তোমাৰ ঈশ্বৰ যিহোৱাই সিহঁতৰ মাজলৈ কোদোবোৰ পঠাই দি থাকিব।
\v 21 তুমি সিহঁতলৈ ত্ৰাসিত নহ’বা; কিয়নো তোমাৰ ঈশ্বৰ যিহোৱা তোমাৰ মাজত আছে, তেওঁ মহান আৰু ভয়ানক ঈশ্বৰ।
\v 22 তোমাৰ ঈশ্বৰ যিহোৱাই তোমাৰ আগৰ পৰা সেই জাতিবোৰক ক্ৰমে ক্ৰমে দূৰ কৰিব; তোমাৰ বিৰুদ্ধে বনৰীয়া পশুবোৰ বৃদ্ধি নহ’বৰ নিমিত্তে, তুমি বেগাই সিহঁতক একেবাৰে বিনষ্ট কৰিব নোৱাৰিবা।
\v 23 কিন্তু তোমাৰ ঈশ্বৰ যিহোৱাই তোমাৰ হাতত সিহঁতক শোধাই দিব, আৰু সিহঁত নিঃশেষে বিনষ্ট নোহোৱালৈকে মহা ব্যাকুলতাৰে সিহঁতক ব্যাকুল কৰিব।
\v 24 আৰু সিহঁতৰ ৰজাবিলাকক তেওঁ তোমাৰ হাতত শোধাই দিব; তাত তুমি আকাশৰ তলৰ পৰা সিহঁতৰ নাম লুপ্ত কৰিবা, আৰু তুমি সিহঁতক বিনষ্ট নকৰামানে তোমাৰ আগত কোনো লোক থিয় হ’ব নোৱাৰিব।
\v 25 তোমালোকে সিহঁতৰ দেৱতাৰ কটা-মুৰ্ত্তিবোৰ অগ্নিত পুৰি ভষ্ম কৰিবা; তুমি যেন ফান্দত নপৰা, এই নিমিত্তে সেইবোৰত থকা ৰূপ বা সোণলৈ লোভ নকৰিবা, আৰু তাক নিজৰ নিমিত্তে নল’বা; কিয়নো সেইয়ে তোমাৰ ঈশ্বৰ যিহোৱাৰ ঘিণলগীয়া বস্তু ;
\v 26 আৰু তুমি ঘিণলগীয়া বস্তু নিজৰ ঘৰলৈ নিনিবা, নিলে তাৰ দৰে তুমিও বৰ্জ্জিত হ’বা; তুমি আৰু অতিশয় নীহ যেন জ্ঞান কৰিবা, আৰু অতিশয় ঘিণ কৰিবা, কিয়নো সেয়ে বৰ্জ্জিত বস্তু।
\c 8
\s ইস্ৰায়েলৰ ঈশ্বৰৰ দয়া
\p
\v 1 আজি মই তোমালোকক যি ব্যৱস্থা দিওঁ, তোমোলোকে জীয়াই থাকি বৃদ্ধি পাবলৈ, আৰু যিহোৱাই তোমালোকৰ পুৰ্ব্ব-পুৰুষবিলাকৰ আগত যি দেশ দিম বুলি শপত কৰিছিল, সেই দেশত সোমাই তাক অধিকাৰ কৰিবলৈ, তোমালোকে সেই গোটেই ব্যৱস্থা পালন কৰি, তাৰ দৰে কাৰ্য্য কৰা।
\v 2 তুমি তেওঁৰ আজ্ঞা পালন কৰিবা নে নকৰিবা, তোমাৰ অন্তৰ বুজিবৰ নিমিত্তে, তোমাক নম্ৰ আৰু পৰীক্ষা কৰিবলৈ তোমাৰ ঈশ্বৰ যিহোৱাই তোমাক এই চল্লিশ বছৰ অৰণ্যৰ মাজৰ যি সকলো বাটত তোমাক চলালে, তাক সোঁৱৰা।
\v 3 মানুহ কেৱল পিঠাৰে নিজীয়ে, কিন্তু যিহোৱাৰ মুখৰ যি যি ওলায়, তাৰেহে যে জীয়ে, ইয়াক তুমি জানিবৰ নিমিত্তে, তেওঁ তোমাক নম্ৰ কৰিলে, ভোক লগা কৰিলে, আৰু তুমি নজনা আৰু তোমাৰ পুৰ্ব্ব-পুৰুষবিলাকে নজনা মান্না ভোজন কৰালে।
\v 4 এই চল্লিশ বছৰ, তোমাৰ গাত তোমাৰ কাপোৰ পুৰণি হৈ ফাটি যোৱা নাই, আৰু তোমাৰ ভৰিটো পানীজ্বলা ফুটা নাই,
\v 5 আৰু মানুহে যেনেকৈ নিজ পুতেকক শাস্তি দিয়ে, তেনেকৈ তোমাৰ ঈশ্বৰ যিহোৱাইৱো তোমাক শাস্তি দিয়ে, ইয়াকে মনত বিবেচনা কৰা।
\v 6 তুমি নিজ ঈশ্বৰ যিহোৱাৰ আজ্ঞা পালন কৰি তেওঁৰ পথত চলা, আৰু তেওঁলৈ ভয় কৰা।
\v 7 কিয়নো তোমাৰ ঈশ্বৰ যিহোৱাই এখন উত্তম দেশলৈ তোমাক লৈ গৈছে; সেই দেশ পানীৰ জুৰি থকা দেশ, উপত্যকাত আৰু পৰ্ব্বতত ওলোৱা ভুমুক আৰু জলৰ সোঁতৰ দেশ;
\v 8 সেই দেশ ঘেহুঁ ধান আৰু যৱ ধান উৎপন্ন হোৱা দেশ, আৰু দ্ৰাক্ষালতা, ডিমৰু গছ, আৰু ডালিম গছ থকা দেশ, তেল দিয়া জিতগছ থকা আৰু মৌ উৎপন্ন হোৱা দেশ;
\v 9 যি দেশত তুমি টানত নপৰাকৈ তুমি আহাৰ খাবলৈ পাবা, যি দেশত তোমাৰ কোনো অভাৱ নহ’ব, যাৰ শিলবোৰ লোহা, আৰু যাৰ পৰ্ব্বত খানি তুমি তাম পাবা, সেয়ে এনে দেশ;
\v 10 তুমি ভোজন কৰি তৃপ্ত হৈ, তোমাৰ ঈশ্বৰ যিহোৱাই তোমাক যি উত্তম দেশ দিলে, সেই দেশৰ নিমিত্তে ধন্যবাদ কৰিবা।
\p
\v 11 সাৱধান হোৱা, নহ’লে, তুমি নিজ ঈশ্বৰ যিহোৱাক পাহৰি, মই আজি তোমাক আদেশ কৰা তেওঁৰ আজ্ঞা , শাসন-প্ৰণালী, আৰু বিধিবোৰ পালন নকৰিবা;
\v 12 আৰু তুমি ভোজন কৰি তৃপ্ত হ’লে, উত্তম ঘৰ সাজি তাত বাস কৰিলে,
\v 13 তোমাৰ গৰু, মেৰ, আৰু ছাগৰ জাক বৃদ্ধি পালে, তোমাৰ সোণ ৰূপ অধিক হ’লে, তোমাৰ সকলো সম্পত্তি বাঢ়ি গ’লে,
\v 14 আৰু যি জনাই বন্দী ঘৰ-স্বৰূপ মিছৰ দেশৰ পৰা তোমাক উলিয়াই আনিলে,
\v 15 আৰু তোমাৰ ভাবী মঙ্গলৰ অৰ্থে তোমাক নম্ৰ আৰু পৰীক্ষা কৰিবলৈ, পোৰণি ধৰোৱা সাপ আৰু কেঁকোৰা-বিছা থকা মহৎ আৰু ভয়ানক অৰণ্যেদি, আৰু কোনো পানী নথকা মৰুভুমিয়েদি তোমাক লৈ ফুৰাইছিল, চকমকি পাথৰৰ নিচিনা টান শিলৰ পৰা তোমাৰ নিমিত্তে পানী উলিয়াইছিল,
\v 16 আৰু তোমাৰ পুৰ্ব্ব–পুৰুষবিলাকে নজনা মান্না অৰণ্যত তোমাক খুৱাইছিল, তোমাৰ মন ওফন্দাত তোমাৰ সেই ঈশ্বৰ যিহোৱাক পাহৰিবা,
\v 17 আৰু তুমি মনত ক’বা, যে, মই নিজ বল আৰু হাতৰ শক্তিয়েৰেহে এই সম্পত্তি পালোঁ।
\v 18 কিন্তু তুমি নিজ ঈশ্বৰ যিহোৱাক সোঁৱৰণ কৰিবা; কিয়নো তোমাৰ পুৰ্ব্ব-পুৰুষবিলাকৰ আগত শপত কৰা নিজ নিয়মটি আজিৰ নিচিনাকৈ সিদ্ধ কৰিবলৈ তেওঁৱেই তোমাক সম্পত্তি পাবলৈ শক্তি দিয়ে।
\v 19 আৰু তুমি যদি কোনো ৰূপে ঈশ্বৰ যিহোৱাক পাহৰি, আন দেৱতাবোৰৰ পাছত চলা, সেইবোৰৰ আগত প্ৰণিপাত কৰা, তেন্তে মই তোমালোকৰ অহিতে আজি এই সাক্ষ্য দিছোঁ, যে, তোমালোক নিশ্চয়ে বিনষ্ট হ’বা।
\v 20 তোমালোকৰ সাক্ষ্যাতে যিহোৱাই যি জাতিবোৰক বিনষ্ট কৰিছে, তোমালোকে তোমালোকৰ ঈশ্বৰ যিহোৱাৰ বাক্য নুশুনাৰ কাৰণে, সিহঁতৰ দৰে তোমালোকো বিনষ্ট হ’বা।
\c 9
\s ইস্ৰায়েলে নিজ ধাৰ্ম্মিকতাৰে আধিপত্য নোপোৱা। তেওঁলোকৰ অবাধ্যতাৰ বিৱৰণ।
\p
\v 1 হে ইস্ৰায়েল শুনা; তোমাতকৈ মহৎ আৰু পৰাক্ৰমী জাতিবোৰ, আৰু আকাশ লঙ্ঘা গড়েৰে আবৃত বৃহৎ নগৰবোৰ অধিকাৰ কৰিবলৈ,
\v 2 আৰু যাক তুমি জানা, আৰু যাৰ বিষয়ে কোৱা তুমি শুনিলা, যে, অনাকৰ সন্তানবিলাকৰ আগত কোন থিয় হ’ব পাৰে ? তুমি এনে মহৎ আৰু দীৰ্ঘকায় জাতিক অধিকাৰ চলাবলৈ, তুমি যৰ্দ্দন পাৰ হৈ এতিয়া যাব লাগিব।
\v 3 এই হেতুকে আজি তুমি জানিবা যে, গ্ৰাসকাৰী অগ্নিৰ নিচিনা হৈ তোমাক আগে আগে যাওঁতা জনা তোমাৰ ঈশ্বৰ যিহোৱাহে; তেওঁৱেই সিহঁতক সংহাৰ কৰিব; তেওঁৱেই তোমাৰ আগত সিহঁতক নত কৰিব; তাতে তুমি তোমাক কোৱা যিহোৱাৰ বাক্য অনুসাৰে সিহঁতৰ আধিপত্য গুচাই শীঘ্ৰে সিহঁতক বিনষ্ট কৰিবা।
\v 4 আৰু তোমাৰ ঈশ্বৰ যিহোৱাই তোমাৰ আগৰ পৰা সিহঁতক দুৰ কৰাৰ পাছত, মোৰ ধাৰ্ম্মিকতাৰ গুণেহে যিহোৱাই মোক এই দেশ অধিকাৰ চলাবলৈ আনিছে, মনতে এনে কথা নক’বা; কিন্তু সেই জাতিবোৰৰ দুষ্টতাৰ গুণেহে যিহোৱাই সিহঁতক তোমাৰ আগৰ পৰা দূৰ কৰিছে।
\v 5 তুমি সিহঁতৰ দেশ যে অধিকাৰ চলাবলৈ গৈছা, এয়ে তোমাৰ ধাৰ্ম্মিকতাৰ গুণে নহয়, আৰু মনৰ সৰলতাৰ কাৰণেও নহয়; কিন্তু সেইবোৰ জাতিৰ দুষ্টতাৰ কাৰণে, আৰু তোমাৰ পুৰ্ব্ব-পুৰুষ অব্ৰাহাম, ইচহাক, আৰু যাকোবৰ আগত যিহোৱাই শপত কৰা নিজ বাক্য সিদ্ধ কৰিবৰ অৰ্থেহে তোমাৰ ঈশ্বৰ যিহোৱাই তোমাৰ আগৰ পৰা সিহঁতক দুৰ কৰিছে।
\p
\v 6 এই হেতুকে তুমি জানিবা, তোমাৰ ধাৰ্ম্মিকতাৰ গুণেহে যে তোমাৰ ঈশ্বৰ যিহোৱাই অধিকাৰ চলাবৰ অৰ্থে তোমাক এই উত্তম দেশ দিছে, সেয়ে নহয়; কিয়নো তুমি ঠৰডিঙীয়া জাতি।
\v 7 আৰু তুমি অৰণ্যৰ মাজত ঈশ্বৰ যিহোৱাৰ ক্ৰোধ কেনেকৈ জন্মালা, তাক সোঁৱৰণ কৰা, নাপাহৰিবা ; মিছৰ দেশৰ পৰা ওলাই অহা দিনৰে পৰা এই ঠাই পোৱালৈকে তোমালোকে বিদ্ৰোহ আচৰণ কৰি আহিছা।
\v 8 হোৰেবতো তোমালোকে যিহোৱাৰ ক্ৰোধ জন্মাইছিলা; তাতে যিহোৱাই তোমালোকৰ ওপৰত ক্ৰোদ্ধ হৈ তোমালোকক বিনষ্ট কৰিব খুজিছিল।
\v 9 যি কালত মই শিলৰ দুখন ফলি, অৰ্থাৎ তোমালোকেৰে সৈতে যিহোৱাই কৰা নিয়মটিৰ ফলি দুখন গ্ৰহণ কৰিবৰ অৰ্থে পৰ্ব্বতলৈ উঠি গৈছিলো, সেই কালত দিনে-ৰাতিয়ে চল্লিশ দিন আহাৰ পানী নোখোৱাকৈ পৰ্ব্বতত আছিলোঁ।
\v 10 আৰু যিহোৱাই ঈশ্বৰৰ আঙুলিৰে লিখা সেই ফলি দুখন মোক দিলে; সমাজ গোট খোৱা দিনা পৰ্ব্বতত অগ্নিৰ মাজৰ পৰা যিহোৱাই তোমালোকক যি যি কৈছিল, সেই দৰে সকলো বাক্য ফলি দুখনত লিখা আছিল।
\v 11 দিনে-ৰাতিয়ে সেই চল্লিশ দিনৰ মুৰত যিহোৱাই শিলৰ সেই ফলি দুখন,
\v 12 নিয়মটিৰ ফলি দুখন মোক দি ক’লে, উঠা, এই ঠাইৰ পৰা বেগাই নামি যোৱা; কিয়নো তোমাৰ যি লোক বিলাকক তুমি মিছৰ দেশৰ পৰা উলিয়াই আনিলা, সিহঁতে ভ্ৰষ্ট হৈ, মই আজ্ঞা কৰা পথ বেগাই এৰি নিজৰ নিমিত্তে সাঁচত ঢলা এটা মুৰ্ত্তি নিৰ্ম্মাণ কৰিলে।
\v 13 যিহোৱাই মোক আৰু ক’লে, মই সেই লোক বিলাকলৈ দৃষ্টি কৰি দেখিলোঁ, তেওঁবিলাক ঠৰডিঙীয়া জাতি;
\v 14 তুমি মোক এৰি দিয়া, মই তেওঁবিলাকক বিনষ্ট কৰি আকাশৰ তলৰ পৰা তেওঁবিলাকৰ নাম লুপ্ত কৰোঁ; কিন্তু তোমাক হ’লে তেওঁবিলাকতকৈ পৰাক্ৰমী আৰু মহৎ জাতি কৰিম।
\v 15 তাতে মই ঘুৰি পৰ্ব্বতৰ পৰা নামি আহিলোঁ; সেই পৰ্ব্বত জুইৰে জ্বলি আছিল; আৰু মোৰ দুখন হাতত নিয়মটি দুখন ফলি আছিল।
\v 16 পাছে মই চাই দেখিলোঁ, তোমালোকে তোমালোকৰ নিমিত্তে সাঁচত ঢলা এটা দামুৰি নিৰ্ম্মাণ কৰি, তোমালোকৰ ঈশ্বৰ যিহোৱাৰ বিৰুদ্ধে পাপ কৰিলা, যিহোৱাই আজ্ঞা কৰা পথ শীঘ্ৰে এৰিলা।
\v 17 তাতে মই ফলি দুখন ধৰি মোৰ দুখন হাতৰ পৰা পেলাই তাক তোমালোকৰ চকুৰ আগত ভাঙিলোঁ।
\v 18 আৰু তোমালোকে যিহোৱাক বেজাৰ দিবৰ অৰ্থে তেওঁৰ দৃষ্টিত কু-কৰ্ম্ম কৰি যি পাপ কৰিছিলা, তোমালোকৰ সেই সকলো পাপৰ নিমিত্তে মই পুৰ্ব্বৰ দৰে দিনে-ৰাতিয়ে চল্লিশ দিন আহাৰ পানী নোখোৱাকৈ যিহোৱা আগত উবুৰি হৈ পৰি আছিলোঁ।
\v 19 কিয়নো, তোমালোকক বিনষ্ট কৰিবলৈ তোমালোকৰ বিৰুদ্ধে যিহোৱাই কৰা ক্ৰোধ আৰু প্ৰচণ্ড কোপৰ কাৰণে মই বৰ ভয় পাইছিলো, কিন্তু সেইবোৰতো যিহোৱাই মোৰ নিবেদন শুনিলে।
\v 20 আৰু যিহোৱাই হাৰুণক বিনষ্ট কৰিবলৈ তেওঁৰ বিৰুদ্ধে অতিশয় ক্ৰোধ হ’লত, মই তেতিয়া হাৰুণৰ নিমিত্তেও প্ৰাৰ্থনা কৰিলোঁ।
\v 21 আৰু তোমালোকৰ পাপ অৰ্থাৎ তোমালোকে নিৰ্ম্মা কৰা দামুৰিটো মই জুইত পুৰিলো, আৰু সেইয়ো ধুলিৰ নিচিনা নহ’লমানে তাক ভাঙি পিহিলোঁ, পাছে পৰ্ব্বতৰ পৰা বৈ অহা তাৰ ধুলি পেলাই দিলোঁ।
\p
\v 22 পাছে তোমালোকে তবিয়েৰাত, মচ্ছাত, আৰু কিব্ৰোৎ-হত্তাবাত যিহোৱাৰ ক্ৰোধ জন্মাইছিলা।
\v 23 তাৰ পাছত, যিহোৱাই যি সময়ত কাদেচ-কৰ্ণেয়াৰ পৰা তোমালোকক পঠাই ক’লে, তোমালোক উঠি যোৱা, মই তোমালোকক যি দেশ দিছো তোমালোকে তাক অধিকাৰ চলা, সেই কালত তোমালোকে নিজ ঈশ্বৰ যিহোৱাৰ আজ্ঞাৰ বিৰুদ্ধে আচৰণ কৰি তেওঁ কথা নপতিয়ালা, আৰু তেওঁৰ বাক্যত কাণ নকৰিলা।
\v 24 তোমালোকেৰে সৈতে মই চিনাকী হোৱা দিনৰে পৰা তোমালোকে বিদ্ৰোহ আচৰণ কৰি আহিছা।
\p
\v 25 যি হওক, মই দিনে ৰাতিয়ে উবুৰি হোৱা সেই চল্লিশ দিন যিহোৱাৰ আগত উবুৰি হৈ পৰি আছিলো, কিয়নো যিহোৱাই তোমালোকক বিনষ্ট কৰিম বুলি কৈছিল;
\v 26 আৰু মই যিহোৱাৰ আগত প্ৰাৰ্থনা কৰি কৈছিলোঁ, যে, হে মোৰ প্ৰভু যিহোৱা, তুমি নিজ মহিমাৰে মুক্ত কৰা, আৰু বলৱান হাতেৰে মিচৰৰ পৰা উলিয়াই অনা নিজ আধিপত্য স্বৰূপ প্ৰজাবিলাকক বিনষ্ট নকৰিবা;
\v 27 নিজ দাস অব্ৰাহাম, ইচাহাক, আৰু যাকোবক সোঁৱৰণ কৰা, এই লোকবিলাকৰ গোঁৱৰামি, দুষ্টতা, আৰু পাপলৈ দৃষ্টি নকৰিবা;
\v 28 কৰিলে, তুমি আমাক যি দেশৰ পৰা উলিয়াই আনিলা, সেই দেশৰ লোকবিলাকে ক’ব, যিহোৱাই সিহঁতক যি দেশ দিম বুলি প্ৰতিজ্ঞা কৰিছিল, সেই দেশলৈ নিব নোৱাৰি, আৰু সিহঁতক ঘিণ কৰি, তেওঁ অৰণ্যত বধ কৰিবৰ নিমিত্তে সিহঁতক উলিয়াই নিলে।
\v 29 তথাপি নিজ মহাশক্তিৰে আৰু মেলা বাহুৰে উলিয়াই অনা তোমাৰ আধিপত্য স্বৰূপ প্ৰজা এইবিলাকেইহে।
\c 10
\p
\v 1 সেই সময়ত যিহোৱাই মোক কৈছিল, তুমি প্ৰথমৰ দৰেই দুখন শিলৰ ফলি কাটি লৈ, মোৰ গুৰিলৈ পৰ্ব্বতলৈ উঠা, আৰু কাঠৰ এটা চন্দুকো নিৰ্ম্মাণ কৰা।
\v 2 তুমি ভঙা প্ৰথম দুখন শিলৰ ফলিত যি যি বাক্য লিখা আছিল, তাক মই সেই শিলৰ ফলি দুখনত লিখিম; পাছে তুমি তাক সেই চন্দুকত থবা।
\v 3 তাতে মই চিটিম কাঠৰ এটা চন্দুক সাজিলোঁ।, আৰু প্ৰথমৰ দৰে শিলৰ দুখন ফলি কাটি, সেই ফলি দুখন হাতত লৈ পৰ্ব্বতত উঠিলোঁ।
\v 4 পাছে, সমাজগোট খোৱা দিনা পৰ্ব্বতত অগ্নিৰ মাজৰ পৰা যিহোৱাই যি দহ আজ্ঞা তোমালোকক কৈছিল, তাক প্ৰথমে লিখাৰ দৰেই তেওঁ সেই দুখন ফলিত লিখি মোক দিলে।
\v 5 তাৰ পাছত মই মুখ ঘুৰাই পৰ্ব্বতৰ পৰা নামি, মোক দিয়া যিহোৱাৰ আজ্ঞা অনুসাৰে ফলি দুখন নিজে সজা চন্দুকত থলোঁ, আৰু দুয়োখন তাতেই আছে।
\v 6 (ইস্ৰায়েলৰ সন্তানবিলাকে বোৰোৎবনেই-যাকনৰ পৰা মোচেৰালৈ যাত্ৰা কৰিলে; সেই ঠাইতে হাৰুণ মৰিল, আৰু সেই ঠাইতে তেওঁক মৈদাম দিয়া হ’ল; আৰু তেওঁৰ পুত্ৰ ইলিয়াজৰে তেওঁৰ সলনি পুৰোহিতৰ কাৰ্য্য কৰিবলৈ ধৰিলে।
\v 7 সেই ঠাইৰ পৰা তেওঁবিলাকে গুদগোদালৈ যাত্ৰা কৰিলে, আৰু গুদগোদাৰ পৰা জুৰি থকা যটবাথা নামেৰে দেশলৈ গ’ল।)
\v 8 সেই সময়ত, যিহোৱাৰ নিয়ম চন্দুক বৈ নিবলৈ, যিহোৱাৰ পৰিচৰ্য্যা কৰিবৰ নিমিত্তে তেওঁৰ আগত থিয় হ’বলৈ, আৰু তেওঁৰ নামেৰে আশীৰ্ব্বাদ দিবলৈ, যিহোৱাই লেবী ফৈদক বেলেগ কৰিলে, এতিয়ালৈকে সেইদৰেই চলি আছে।
\v 9 এই নিমিত্তে নিজ ভাইবিলাকেৰে সৈতে লেবীয়াবিলাকে কোনো ভাগ কি অধিকাৰ পোৱা নাই; তোমাৰ ঈশ্বৰ যিহোৱাই তেওঁবিলাকক কোৱাৰ দৰে যিহোৱায়েই তেওঁবিলাকৰ আধিপত্য।
\v 10 মই পুৰ্ব্বৰ দৰেই দিনে-ৰাতিয়ে চল্লিশ দিন পৰ্ব্বতত আছিলোঁ; আৰু যিহোৱাই সেইবোৰতো মোৰ নিবেদন শুনিলে, তোমাক বিনষ্ট কৰিবলৈ যিহোৱাৰ মন নহ’ল।
\v 11 পাছে যিহোৱাই মোক ক’লে, উঠা, তুমি লোকবিলাকৰ আগে আগে যাত্ৰা কৰা; মই তেওঁবিলাকক যি দেশ দিবলৈ তেওঁবিলাকৰ পুৰ্ব্ব–পুৰুষবিলাকৰ আগত শপত কৰিছিলোঁ তেওঁবিলাকেই সেই দেশত সোমাই তাক অধিকাৰ কৰক।
\s আজ্ঞা পালন কৰিবলৈ উপদেশ। আশীৰ্ব্বাদ আৰু শাও।
\p
\v 12 হে ইস্ৰায়েল, এতিয়া, তোমাৰ ঈশ্বৰ যিহোৱাক ভয় কৰাৰ, তেওঁৰ সকলো পথত চলাৰ, তেওঁক প্ৰেম কৰাৰ, সকলো মন ও সকলো প্ৰাণেৰে তোমাৰ ঈশ্বৰ যিহোৱাৰ আৰাধনা কৰাৰ,
\v 13 আৰু আজি মই তোমাৰ হিতৰ অৰ্থে যিহোৱাৰ আগত যি যি আজ্ঞা আৰু বিধি তোমাক দিছোঁ, সেই সকলোকে পালন কৰাৰ বাহিৰে তোমাৰ ঈশ্বৰ যিহোৱাই তোমাৰ পৰা আৰু কি খুজিছে ?
\v 14 চোৱা, স্বৰ্গ আৰু স্বৰ্গৰো স্বৰ্গ, আৰু পৃথিবী ও তাত থকা সকলো তোমাৰ ঈশ্বৰ যিহোৱাৰেই।
\v 15 যিহোৱাই প্ৰেম কৰিবলৈ কেৱল তোমাৰ পুৰ্ব্ব-পুৰুষবিলাকতহে সন্তোষ পাইছিল; এই নিমিত্তে তেওঁ তেওঁবিলাকৰ পাছৰ বংশক, আজিৰ দৰে সকলো জাতিৰ মাজত তোমালোককেই মনোনীত কৰিলে।
\v 16 এতেকে তোমালোকে নিজ নিজ হৃদয়স্বৰূপ নিজৰ অগ্ৰচৰ্ম্ম ছেদন কৰা, ঠৰডিঙীয়া নহ’বা আৰু।
\v 17 কিয়নো তোমালোকৰ ঈশ্বৰ যিহোৱা, ঈশ্বৰৰো ঈশ্বৰ আৰু প্ৰভুৰো প্ৰভু, কাৰো মুখ নোচোৱা, ভেটি নোখোৱা, মহান পৰাক্ৰমী, আৰু ভয়ানক ঈশ্বৰ।
\v 18 তেওঁ পিতৃহীন আৰু বিধৱাৰ বিচাৰ নিস্পত্তি কৰোঁতা, আৰু বিদেশীক প্ৰেম কৰি অন্ন বস্ত্ৰ দিওঁতা।
\v 19 এই হেতুকে তোমালোকে বিদেশীক প্ৰেম কৰিবা; কিয়নো মিচৰ দেশত তোমালোকো বিদেশী আছিলা।
\v 20 তুমি নিজ ঈশ্বৰ যিহোৱাকেই ভয় কৰিবা, তেওঁৰেই আৰাধনা কৰিবা, তেওঁতেই আসক্ত হ’বা, তেওঁৰ নামেৰেই শপত কৰিবা।
\v 21 তেওঁৱেই তোমাৰ প্ৰশংসা-পাত্ৰ; তুমি নিজ চকুৰে দেখা সেই মহৎ আৰু ভয়ানক কাৰ্য্যবোৰ তোমাৰ নিমিত্তে কৰা তেওঁৱেই তোমাৰ ঈশ্বৰ।
\v 22 তোমাৰ পুৰ্ব্ব–পুৰুষ কেৱল সত্তৰ জন প্ৰাণী মিচৰলৈ নামি গৈছিল; কিন্তু এতিয়া তোমাৰ ঈশ্বৰ যিহোৱাই তোমাক আকাশ-মণ্ডলৰ তৰাবোৰৰ দৰে বহুসংখ্যক কৰিলে।
\c 11
\p
\v 1 এতেকে তুমি নিজ ঈশ্বৰ যিহোৱাক প্ৰেম কৰি, তেওঁৰ পালনীয়া, তেওঁৰ বিধি, শাসন-প্ৰণালী, আৰু আজ্ঞাবোৰ নিতৌ পালন কৰিবা।
\v 2 তোমালোকৰ ঈশ্বৰ যিহোৱাৰ শাস্তি, তেওঁৰ মহিমা, বলৱান হাত, মেলা বাহু,
\v 3 তেওঁৰ চিন, মিচৰৰ মাজত মিচৰৰ ফৰৌণ ৰজা আৰু তেওঁৰ গোটেই দেশলৈ কৰা তেওঁৰ কাৰ্য্য,
\v 4 আৰু মিছৰৰ সৈন্য-সামন্তলৈ, তেওঁৰ ঘোঁৰা আৰু ৰথলৈ কৰা তেওঁৰ কাৰ্য্য, অৰ্থাৎ সিহঁতে তোমালোক পাছে পাছে খেদি অহা কালত যিহোৱাই কেনেকৈ চুফ সাগৰৰ পানী সিহঁতৰ ওপৰলৈ বোৱাই নিলে, আৰু সিহঁতক বিনষ্ট কৰিলে, (সিহঁত আজিলৈকে বিনষ্ট হোৱা অৱস্থাত আছে) ।
\v 5 তোমালোকে এই ঠাই নোপোৱালৈকে তেওঁ তোমালোকৰ নিমিত্তে অৰণ্যৰ মাজত কি কৰিছিল,
\v 6 আৰু ৰূবেনৰ সন্তান ইলিয়াবৰ পুতেক দাথন আৰু অবিৰাম কি কৰিছিল, পৃথিবীয়ে কেনেকৈ নিজ মুখ মেলি সকলো ইস্ৰায়েলৰ মাজত সিহঁতক, সিহঁতৰ পৰিয়ালক, সিহঁতৰ তম্বু আৰু সিহঁতৰ অনুগামী সকলো প্ৰাণীকে গ্ৰাস কৰিছিল, সেই সকলোকে আজি তোমালোকে জানিব লাগে; (কিয়নো সেইবোৰ কাৰ্য্য নজনা আৰু নেদেখা তোমালোকৰ সন্তানবিলাকক মই কৈছোঁ, এনে নহয়)।
\v 7 কিয়নো যিহোৱাই কৰা তেওঁৰ সেইবোৰ মহৎ কৰ্ম্ম তোমালোকে স্ব-চকুৰে দেখিছিলা।
\p
\v 8 এই হেতুকে, তোমালোকে যি দেশ অধিকাৰ কৰিবলৈ পাৰ হৈ যাবা, বলৱান হৈ সেই দেশত সোমাই তাক অধিকাৰ কৰিবলৈ,
\v 9 আৰু যিহোৱাই তোমালোকৰ পুৰ্ব্ব–পুৰুষবিলাকক আৰু তেওঁবিলাকৰ বংশক যি দেশ দিবলৈ শপত কৰিছিল, সেই দুগ্ধ-মধু বোৱা দেশ তোমালোকৰ আয়ুস দীঘল হ’বলৈ আজি মই তোমালোকক যি ব্যৱস্থা দিওঁ, তোমালোকে সেই গোটেই ব্যৱস্থা পালন কৰিবা।
\v 10 কিয়নো যি দেশ অধিকাৰ কৰিবলৈ গৈছা, সেই দেশ তোমালোক ওলাই অহা মিচৰ দেশৰ নিচিনা নহয়; সেই দেশত তোমালোকে শস্য বৈ, শাকবাৰীৰ নিচিনা ভৰিৰ সহায় পানী দিছিলা।
\v 11 কিন্তু তোমালোকে যি দেশ অধিকাৰ চলাবলৈ পাৰ হৈ যাবা, সেইয়ে পৰ্ব্বত আৰু উপত্যকা থকা দেশ, তাৰ মাটিয়ে আকাৰ বৰষুণৰ পানী পান কৰে;
\v 12 তোমাৰ ঈশ্বৰ যিহোৱাই সেই দেশৰ বুজ-বিচাৰ লয়; তোমাৰ ঈশ্বৰ যিহোৱাৰ চকু তালৈ সদায় বছৰৰ আৰম্ভণৰে পৰা বছৰৰ শেষলৈকে থাকে।
\p
\v 13 আৰু মই আজি তোমালোকক যিবোৰ আজ্ঞা দিছোঁ, তোমালোকে যদি যত্নেৰে সেইবোৰ পালন কৰি নিজৰ সকলো মন আৰু সকলো প্ৰাণেৰে সৈতে নিজ ঈশ্বৰ যিহোৱাক প্ৰেম কৰা আৰু তেওঁৰ আৰাধনা কৰা,
\v 14 তেন্তে, তুমি নিজৰ শস্য, দ্ৰাক্ষাৰস, আৰু তেল গোটাই ল’বলৈ, তোমালোকৰ দেশৰ বৰষুণ, আগতীয়া আৰু শেহতীয়া বৰষুণ মই উচিত সময়ত দিম;
\v 15 আৰু তোমাৰ পশুবোৰৰ নিমিত্তে পথাৰত ঘাঁহ দিম; তুমি খাই তৃপ্ত হ’বা।
\v 16 তোমালোকে তোমালোকৰ নিমিত্তে সাৱধান হ’বা; নহ‘লে তোমালোকৰ মন ভুল গৈ, তোমালোকে ঘুৰি আন দেৱতাবোৰক সেৱা-পুজা কৰিবা, আৰু সেইবোৰৰ আগত প্ৰণিপাত কৰিবা;
\v 17 আৰু বৰষুণ নহ’বলৈ আৰু ভুমিয়ে নিজ ফল উৎপন্ন নকৰিবলৈ তোমালোকলৈ যিহোৱাই ক্ৰোদ্ধেৰে প্ৰজ্বলিত হৈ আকাশ বন্ধ কৰিব, তাতে যিহোৱাই তোমালোকক যি দেশ দিছে, সেই উত্তম দেশৰ পৰা তোমালোক শীঘ্ৰ উচ্ছন্ন হ’বা।
\p
\v 18 এতেকে তোমালোকে মোৰ এইবোৰ বাক্য নিজ নিজ হৃদয়ত আৰু মনত ৰাখিবা আৰু চিন-স্বৰূপে নিজ নিজ হাতত বান্ধিবা, আৰু সেইবোৰ তোমালোকৰ চুই চকুৰ মাজত ভূষণ স্বৰূপ হ’ব লাগে।
\v 19 আৰু তুমি ঘৰত বহোঁতে বা বাটত যাওঁতে, আৰু শোওঁতে বা উঠোঁতে সেইবোৰৰ বিষয়ে কথা বাৰ্তা হৈ তোমালোকে নিজ নিজ সন্তানবিলাকক শিকাবা।
\v 20 আৰু যিহোৱাই তোমালোকৰ পুৰ্ব্ব–পুৰুষবিলাকক যি দেশ দিম বুলি তেওঁবিলাকৰ আগত শপত কৰিছিল, সেই দেশত তোমালোকৰ আৰু তোমালোৰ সন্তানবিলাকৰো জীৱনৰ কাল পৃথিবীৰ ওপৰত আকাশ-মণ্ডল থকা কালৰ নিচিনাকৈ অধিক হ’বৰ নিমিত্তে,
\v 21 তুমি তোমাৰ ঘৰৰ দুৱাৰৰ খুটাত আৰু বাহিৰৰ দুৱাৰত সেইবোৰ লিখি ৰাখিবা;
\v 22 কিয়নো এই যি ব্যৱস্থা মই তোমালোকক দিছোঁ, তোমালোকে যদি যত্নেৰে সেই গোটেই ব্যৱস্থা পালন কৰি আৰু সেই মতে কাৰ্য্য কৰি নিজ ঈশ্বৰ যিহোৱাক প্ৰেম কৰা, তেওঁৰ সকলো পথত চলা, আৰু তেওঁত আসক্ত হোৱা,
\v 23 তেন্তে যিহোৱাই তোমালোকৰ আগৰ পৰা এই আটাই জাতিবোৰক দূৰ কৰিব, আৰু তোমালোকে তোমালোকতকৈ মহৎ পৰাক্ৰমী জাতিবোৰৰ আধিপত্য ভোগ কৰিবা।
\v 24 তোমালোকে যি যি ঠাইত ভৰি দিবা, সেই সকলো ঠাই তোমালোকৰে হ’ব; অৰণ্য, লিবানোন, আৰু নদী অৰ্থাৎ ফৰাৎ নদীৰ পৰা পশ্চিম সাগৰলৈকে তোমালোকৰ সীমা হ’ব।
\v 25 তোমালোকৰ আগত কোনেও থিয় হ’ব নোৱাৰিব; তোমালোকে যি দেশত ভৰি দিবা, সেই গোটেই দেশত তোমালোকৰ ঈশ্বৰ যিহোৱাই তোমালোকক কোৱা বাক্য অনুসাৰে তেওঁ তোমালোকৰ পৰা ভয় আৰু ত্ৰাস জন্মাব।
\p
\v 26 চোৱা, আজি মই তোমালোকৰ আগত আশীৰ্ব্বাদ আৰু শাও ৰাখিছোঁ।
\v 27 আজি মই তোমালোকক যিবোৰ আজ্ঞা দিছোঁ, তোমালোকৰ ঈশ্বৰ যিহোৱাৰ সেই সকলো আজ্ঞালৈ যদি কাণ দিয়া, তেন্তে তোমালোকে সেই আশীৰ্ব্বাদ পাবা;
\v 28 আৰু যদি নিজ নিজ ঈশ্বৰ যিহোৱাৰ আজ্ঞাবোৰলৈ কাণ নিদি, মই আজি তোমালোকক যি পথত চলিবলৈ আজ্ঞা দিছোঁ, তোমালোকে নজনা আন দেৱতাৰ পাছত চলিবলৈ সেই পথ এৰা, তেন্তে সেই শাও পাবা।
\p
\v 29 আৰু তুমি যি যি দেশ অধিকাৰ কৰিবলৈ গৈছা, সেই দেশত তোমাৰ ঈশ্বৰ যিহোৱাই তোমাক যেতিয়া সোমোৱাব, তেতিয়া তুমি গৰিজ্জীম পৰ্ব্বতত সেই আশীৰ্ব্বাদ, আৰু এবাল পৰ্ব্বতত সেই শাও প্ৰকাশ কৰিবা।
\v 30 সেই দুই পৰ্ব্বত যৰ্দ্দনৰ সিপাৰে, সুৰ্য্য মাৰ যোৱা ফালৰ বাটৰ সিফালে, অৰাবা-নিবাসী কনানীয়াহঁতৰ দেশত, গিলগলৰ সন্মুখত, মোৰিৰ এলোন গছবোৰৰ ওচৰত নহয় নে ?
\v 31 কিয়নো তোমালোকৰ ঈশ্বৰ যিহোৱাই তোমালোকক যি দেশ দিছে, তাক অধিকাৰ কৰিবৰ অৰ্থে তোমালোকৰ তাত সোমাবলৈ যৰ্দ্দন পাৰ হৈ যাবা, আৰু তোমালোকে তাক অধিকাৰ কৰি তাতে বসতি কৰিবা।
\v 32 এই কাৰণে, মই আজি তোমালোকৰ আগত যি যি বিধি আৰু শাসন-প্ৰণালী প্ৰকাশ কৰিছোঁ, সেই সকলোকে পালন কৰি সেই অনুসাৰে কাৰ্য্য কৰিবা।
\c 12
\s ঈশ্বৰৰ আৰাধনাৰ নিমিত্তে বিশেষ ঠাই নিৰূপণ।
\p
\v 1 তোমাৰ পুৰ্ব্ব–পুৰুষবিলাকৰ ঈশ্বৰ যিহোৱাই অধিকাৰৰ অৰ্থে যি দেশ তোমাক দিছে, পৃথিবীত জীয়াই থাকা মানে সেই দেশত তোমালোকে যি যি বিধি আৰু শাসন-প্ৰণালী পালন কৰি সেই মতে কাৰ্য্য কৰিব লাগিব, সেই সকলো বিধি আৰু শাসন-প্ৰণালী এইবোৰ।
\v 2 তোমালোকে যি যি জাতিৰ আধিপত্য ল’বা, সেই সেই জাতিয়ে ওখ পৰ্ব্বত আৰু উপপৰ্ব্বত, আৰু প্ৰত্যেক কেঁচা-পতীয়া গছৰ তলত যি যি ঠাইতে নিজ নিজ দেৱতাবোৰক পূজা কৰে, সেই সকলো ঠাই তোমালোকে একেবাৰে বিনষ্ট কৰিবা।
\v 3 তোমালোকে সিহঁতৰ যজ্ঞ-বেদী ভাঙি পেলাবা, সিহঁতৰ স্তম্ভ ডোখৰ ডোখৰ কৰিবা, সিহঁতৰ আচেৰা মুৰ্ত্তি জুইত পুৰি ভস্ম কৰিবা, আৰু সিহঁতৰ দেৱতাৰ সকলো কটা-প্ৰতিমাবোৰ কাটি পেলাবা; এই দৰে সেই ঠাইৰ পৰা সেইবাৰৰ নাম লুপ্ত কৰিবা।
\v 4 তোমালোকে তোমালোকৰ ঈশ্বৰ যিহোৱালৈ সেই দৰে নকৰিবা;
\v 5 কিন্তু তোমালোকৰ ঈশ্বৰ যিহোৱাই নিজৰ নাম স্থাপন কৰিবৰ নিমিত্তে তোমালোকক সকলো ফৈদৰ মাজত যি ঠাই মনোনীত কৰিব, সেই ঠাইলৈ, তেওঁৰ সেই বসতিৰ ঠাইলৈকে তোমালোকে সুধিবলৈ যাবা, আৰু সেই ঠাইত তুমি উপস্থিত হ’বা;
\v 6 আৰু তোমালোকে তোমালোকৰ হোম আদি বলিবোৰ দশমভাগ হাতেৰে তোলা নৈবেদ্য প্ৰতিজ্ঞা সিদ্ধ কৰিবৰ নিমিত্তে বা নিজ ইচ্ছাৰে এনেই দিয়া নৈবেদ্য, আৰু গৰু, মেৰ, আদিৰ জাকৰ প্ৰথমে জগা আনিবা;
\v 7 আৰু সেই ঠাইতে তোমালোকৰ ঈশ্বৰ যিহোৱাৰ আগত ভোজন কৰিবা, আৰু তোমাৰ ঈশ্বৰ যিহোৱাই যিহত আশীৰ্ব্বাদ দিব, তোমালোকে হাত দিয়া সেই সকলো কাৰ্য্যত তোমালোক স-পৰিবাৰে আনন্দ কৰিবা।
\v 8 আমি এতিয়া ইয়াতে যি যি কাৰ্য্য কৰিছোঁ, সেইবোৰৰ দৰে তোমালোকে নকৰিবা; প্ৰতিজনে যি ভাল দেখে তাকে কৰিব নালাগে;
\v 9 কিয়নো তোমাৰ ঈশ্বৰ যিহোৱাই তোমাক যি বিশ্ৰাম স্থান আৰু আধিপত্য দিব, তাত তোমালোকে এতিয়াও সোমোৱা নাই।
\v 10 কিন্তু যেতিয়া তোমালোকে যৰ্দ্দন পাৰ হৈ, তোমালোকৰ ঈশ্বৰ যিহোৱাই তোমালোকক অধিকাৰ কৰোৱা দেশত বাস কৰিবা, আৰু চাৰিওফালে থকা আটাই শত্ৰূবোৰৰ পৰা তেওঁ জিৰণী দিয়াত, তোমালোকে নিৰ্ভয়ে বাস কৰিবা,
\v 11 তেতিয়া, তোমালোকৰ ঈশ্বৰ যিহোৱাই তেওঁৰ নাম থাকিবৰ নিমিত্তে যি ঠাই মনোনীত কৰিব, সেই ঠাইলৈ মই আদেশ কৰা সকলো বস্তু, অৰ্থাৎ নিজ নিজ হোম আদিৰ বলি, দশমভাগ, তোমালোকৰ হাতেৰে তোলা নৈবেদ্য, আৰু যিহোৱাৰ উদ্দেশ্যে প্ৰতিজ্ঞা কৰা তোমালোকৰ সকলো উত্তম দ্ৰব্যবোৰ তোমালোকে আনিবা;
\v 12 আৰু তোমালোক তোমালোকৰ পো, জীবিলাকে, তোমালোকৰ বন্দী-বেটিবিলাকে, তোমালোকৰ নগৰৰ দুৱাৰৰ ভিতৰত বাস কৰা লেবীয়া লোকে, (কিয়নো তোমালোকৰ লগত তাৰ ভাগ কি আধিপত্য নাই, তোমালোকে সকলোৱে যিহোৱাৰ আগত আনন্দ কৰিবা।
\v 13 তুমি দেখা যেই সেই ঠাইতে তোমাৰ হোম-বলি উৎসৰ্গ নকৰিবলৈ সাৱধান হ’বা;
\v 14 কিন্তু তোমাৰ ফৈদ বিলাকৰ কোনো এক ফৈদৰ মাজত যিহোৱাই যি ঠাই মনোনীত কৰিব, সেই ঠাইতেহে তোমাৰ হোম-বলি উৎসৰ্গ কৰিবা, আৰু সেই ঠাইতেহে মই আদেশ কৰা সকলো কাৰ্য্য তুমি কৰিবা।
\p
\v 15 তথাপি তোমাৰ প্ৰাণৰ সকলো ইচ্ছামতে, তোমাৰ ঈশ্বৰ যিহোৱাই তোমাক দিয়া আশীৰ্ব্বাদ অনুসাৰে, নিজ আটাই নগৰৰ দুৱাৰৰ ভিতৰত পশু মাৰি মাংস ভোজন কৰিব পাৰিবা; শুচি আৰু অশুচি সকলো লোকেই কৃষ্ণ-সাৰ, আৰু হৰিণাৰ মাংসৰ নিচিনাকৈ তাক খাব পাৰিবা।
\v 16 কিন্তু তোমালোকে তাৰ তেজ নাখাবা; তাক পানীৰ দৰে মাটি ঢালি পেলাবা।
\v 17 তোমাৰ শস্য, দ্ৰাক্ষাৰসৰ, বা তেলৰ দশমভাগ, নাইবা গৰু, মেৰ আদিৰ প্ৰথমে জগা, বা প্ৰতিজ্ঞা সিদ্ধ কৰিবৰ নিমিত্তে দিয়া কোনো দ্ৰব্য, বা নিজ ইচ্ছাৰে এনেই দিয়া নৈবেদ্য, বা তোমালোক হাতেৰে তোলা নৈবেদ্য তোমালোকে নিজ নিজ নগৰৰ দুৱাৰৰ ভিতৰত খাব নোৱাৰিবা;
\v 18 কিন্তু তোমালোকৰ ঈশ্বৰ যিহোৱাই ই ঠাই মনোনীত কৰিব, সেই ঠাই তোমালোকৰ ঈশ্বৰ যিহোৱাৰ আগত তুমি আৰু তোমাৰ পো-জী, তোমাৰ বন্দী-বেটী, আৰু তোমাৰ নগৰৰ দুৱাৰৰ ভিতৰত থকা লেবীয়া লোকে, সেইবোৰ ভোজন কৰিবা; আৰু তুমি হাত দিয়া সকলো কাৰ্য্যত নিজ ঈশ্বৰ যিহোৱাৰ আগত আনন্দ কৰিবা।
\v 19 তুমি দেশত জীয়াই থাকা মানে লেবীয়া লোকক নেৰিবলৈ সাৱধান হ’বা।
\p
\v 20 যেতিয়া তোমাৰ ঈশ্বৰ যিহোৱাই তোমালৈ কৰা নিজ প্ৰতিজ্ঞাৰ দৰে তোমাৰ সীমা বহল কৰিব আৰু মঙহ খাবলৈ তোমাৰ মনৰ ইচ্ছা হোৱাত, মই মঙহ খাম বুলি ক’বা, তেতিয়া তুমি মনৰ সকলো ইচ্ছাৰ দৰে মঙহ খাব পাৰিবা।
\v 21 তোমাৰ ঈশ্বৰ যিহোৱাই নিজ নাম স্থাপন কৰিবৰ অৰ্থে যি ঠাই মনোনীত কৰিব, সেইয়ে যদি তোমাৰ পৰা বহুত দুৰ হয়, তেন্তে যিহোৱাই তোমাক দিয়া গৰু মেৰ আদি জাকৰ পৰা পশু লৈ, মই তোমাক দিয়া আজ্ঞা অনুসাৰে মৰি নিজ, মনৰ ইচ্ছাৰ দৰে নগৰৰ দুৱাৰৰ ভিতৰত ভোজন কৰিবা পাৰিবা।
\v 22 কৃষ্ণ-সাৰ আৰু হৰিণা যেনেকৈ খোৱা যায়, কেৱল তেনেকৈহে তাক খাবা; শুচি বা অশুচি সকলো লোকেই সমানে তাক ভোজন কৰিবা পাৰিবা।
\v 23 কেৱল তেজ নাখাবলৈ অতি সাৱধান হ’বা; কিয়নো তেজেই প্ৰাণ; এই হেতুকে মঙহেৰে সৈতে প্ৰাণ নাখাবা।
\v 24 তুমি তাক নাখাই পানীৰ দৰে মাটিত ঢালি দিবা।
\v 25 যিহোৱাৰ দৃষ্টিত যি ভাল তাক কৰাত, তোমাৰ আৰু তোমাৰ ভাবী সন্তান বিলাকৰ মঙ্গল হ’বৰ নিমিত্তে তুমি তাক ভোজন নকৰিবা।
\v 26 কেৱল তোমাৰ পবিত্ৰ দ্ৰব্য আৰু সংকল্প কৰা বস্তু, যিহোৱাই যি ঠাই মনোনীত কৰিব, সেই ঠাইলৈ যাবা।
\v 27 আৰু তোমাৰৰ ঈশ্বৰ যিহোৱাৰ যজ্ঞ-বেদিৰ ওপৰত তোমাৰ হোমবলি অৰ্থাৎ মঙহ আৰু তেজ উৎসৰ্গ কৰিবা, আৰু আন বলিৰ তেজ তোমাৰ ঈশ্বৰ যিহোৱাৰ যজ্ঞ-বেদিৰ ওপৰত ঢলা হ’ব লাগিব; পাছে তুমি তাৰ মঙহ খাব পাৰিবা।
\v 28 তুমি তোমাৰ ঈশ্বৰ যিহোৱাৰ দৃষ্টিত যি ভাল আৰু ন্যায়, তাক কৰাত তোমাৰ আৰু তোমাৰ ভাবী সন্তানবিলাকৰো চিৰকাল মঙ্গল হ’ব নিমিত্তে, তোমালোকে সাৱধান হৈ মই আজ্ঞা কৰা এই সকলো বাক্য মান্য কৰা।
\p
\v 29 তুমি যি জাতিবিলাকৰ আধিপত্য ল’বলৈ গৈছা, সিহঁতক তোমাৰ ঈশ্বৰ যিহোৱাই তোমাৰ আগৰ পৰা দূৰ কৰাৰ পাছত, যেতিয়া সিহঁতৰ আধিপত্য ভোগ কৰি সিহঁতৰ দেশত বাস কৰিবা, তেতিয়া সাৱধান হ’বা;
\v 30 নহ’লে তোমাৰ আগৰ পৰা সিহঁত বিনষ্ট হৈ যোৱাৰ পাছত, তুমি সিহঁতৰ দৰে কাৰ্য্য কৰিবলৈ সিহঁতৰ ফান্দত পৰিবা; আৰু এই জাতিবিলাকে নিজ নিজ দেৱতাক কেনেকৈ সেৱা পূজা কৰিছিল ? মইয়ো তেনেকৈ কৰিম, এই বুলি কৈ সিহঁতৰ দেৱতাবোৰৰ গুৰিত পৰামৰ্শ ল’বলৈ যাবা।
\v 31 তুমি তোমাৰ ঈশ্বৰ যিহোৱাৰ উদ্দেশ্যে সেই দৰে নকৰিবা; কিয়নো সিহঁতে সিহঁতৰ দেৱতাবোৰৰ উদ্দেশ্যে, যিহোৱাই ঘিণ কৰা ঘিণলগীয়া কাৰ্য্য কৰে, এনেকি, সেই দেৱতাবোৰৰ উদ্দেশ্যে নিজ নিজ পো-জীবোৰকেই জুইত পোৰে।
\v 32 মই তোমালোকক যি যি আজ্ঞা কৰিছোঁ, তোমোলোকে সেই সকলোকে পালন কৰি সেই মতে কাৰ্য্য কৰিবা; তোমালোকে তাত কোনো কথা যোগ নকৰিবা, বা তাৰ পৰা কোনো কথা কম নকৰিবা।
\c 13
\s দেৱপূজা কৰিবলৈ অপথে নিয়া লোকৰ দণ্ড।
\p
\v 1 যদি তোমাৰ মাজত কোনো ভাববাদী, বা সপোন দেখোঁতা ওলায়, আৰু সি তোমাক চিন অদ্ভূত লক্ষণ দেখুৱাই,
\v 2 আৰু তুমি নজনা যি দেৱতাবোৰৰ সম্বন্ধে সি তোমাক কৈছিল, বোলে, আহাঁ, আমি আন দেৱতাবোৰৰ পাছত চলি সেইবোৰৰ সেৱা-পূজা কৰোঁগৈ,
\v 3 সেই দেৱতাবোৰৰ বিষয়ে দেখুউৱা চিন বা অদ্ভূত লক্ষণ যদি ফলিয়াই, তেন্তে সেই ভাববাদী বা সপোন দেখোঁতাৰ কথালৈ তুমি কাণ নকৰিবা; কিয়নো তোমালোকে নিজ নিজ সকলো মনেৰে আৰু সকলো প্ৰাণেৰে তোমালোকৰ ঈশ্বৰ যিহোৱাক প্ৰেম কৰা নে নকৰা, তাক জানিবৰ নিমিত্তে তোমোলোকৰ যিহোৱাই তোমোলোকক পৰীক্ষা কৰে।
\v 4 তোমালোকে তোমালোকৰ ঈশ্বৰ যিহোৱাৰেই পাছত চলিবা, তেওঁকেই ভয় কৰিবা, তেওঁৰেই আজ্ঞা পালন কৰিবা, তেওঁ কথাতেই মন দিবা, তেওঁৰেই আৰাধনা কৰিবা আৰু তেওঁতেই আসক্ত হ’বা।
\v 5 আৰু তেনে ভাববাদীৰ বা সপোন দেখোঁতাৰ প্ৰাণদণ্ড কৰিব লাগিব; কিয়নো মিচৰ দেশৰ পৰা তোমালোকক উলিয়াই অনা, বন্দী-ঘৰৰ পৰা তোমালোকক মুক্ত কৰা তোমালোকৰ ঈশ্বৰ যিহোৱাই যি পথক চলিবলৈ তোমালোকক আজ্ঞা কৰিলে, সেই পথৰ পৰা তোমাক এফলীয়া কৰিবৰ নিমিত্তে, সি তেওঁৰ বিৰুদ্ধে বিদ্ৰোহৰ কথা ক’লে; এইদৰে তুমি তোমাৰ মাজৰ পৰা তেনে দুষ্টতা দূৰ কৰিবা।
\p
\v 6 তুমি নজনা আৰু তোমাৰ পুৰ্ব্ব-পুৰুষবিলাকেও নজনা কোনো দেৱতা, অৰ্থাৎ ওচৰত বা দূৰত, পৃথিবীৰ ইমুৰৰ পৰা সিমুৰলৈকে থকা তোমালোকৰ চাৰিওফালৰ জাতিবোৰৰ যি কোনো দেৱতা হওক,
\v 7 তাৰ বিষয়ে যদি তোমাৰ ভাই তোমাৰ একে মাকৰ সন্তান, বা পো, বা জী, বা তোমাৰ অতি প্ৰেমৰ তিৰোতাই নাইবা তোমাৰ প্ৰাণতুল্য বন্ধুৱে তোমাক ভুলাবৰ নিমিত্তে গুপুতে কয়, আহাঁ, আমি গৈ আন দেৱতাক পূজা কৰোঁ,
\v 8 তেন্তে তুমি সেই মানুহৰ কথা সন্মত নহ’বা, তাৰ কথালৈ কাণ নিদিবা, তালৈ কৃপাদৃষ্টি নকৰিবা, আৰু তাৰ কথা গুপুতে নাৰাখিবা;
\v 9 কিন্তু অৱশ্যে তুমি তাক বধ কৰিবা; তাক বধ কৰিবলৈ তাৰ ওপৰত প্ৰথমে হাত দাঙিবা, পাছে সকলো লোকে হাত দাঙিব।
\v 10 আৰু সি নমৰে মানে তালৈ শিল দলিয়াবা; কিয়নো বন্দী-ঘৰস্বৰূপ মিচৰ দেশৰ পৰা তোমাক উলিয়াই অনা তোমাৰ ঈশ্বৰ যিহোৱাৰ পাছত চলাৰ পৰা তোমাক এফলীয়া কৰিবলৈ সি কাৰ্ব্বাৰ কৰিছিল।
\v 11 তাতে গোটেই ইস্ৰায়েলে তাকে শুনি ভয় পাব, আৰু তোমাৰ মাজত তেনে কু-কৰ্ম্ম কোনোৱে আৰু নকৰিব।
\p
\v 12 তোমাৰ ঈশ্বৰ যিহোৱাই যি যি নগৰ নিবাসৰ অৰ্থে তোমাক দিছে, তাৰ কোনো নগৰৰ বিষয়ে যদি শুনিবলা পোৱা,
\v 13 যে, কেইটামান পাষণ্ডই তোমাৰ মাজৰ পৰা ওলাই, তুমি নজনা কোনো দেৱতাৰ নাম কৰি কয়, আহাঁ, আমি গৈ ইতঁৰ দেৱতাক পূজা কৰোঁ, এই বুলি কৈ নিজ নগৰ নিবাসীবিলাকক অপথে নিলে,
\v 14 তেন্তে তুমি সোধা, বিচাৰ কৰা যত্নেৰে প্ৰশ্ন কৰা; আৰু তোমাৰ মাজত এনে ঘিণ লগীয়া কু-কৰ্ম্ম যে কৰা হৈছে, সেয়ে যদি সচাঁ আৰু ঠিক হয়,
\v 15 তেন্তে তুমি তৰোৱালৰ ধাৰেৰে সেই নগৰ-নিবাসীবোৰ প্ৰহাৰ কৰিবা, আৰু পশু আদি তাৰ মাজত থকা সকলোকে তৰোৱালেৰে নিঃশেষে বিনষ্ট কৰিবা।
\v 16 আৰু তাৰ লুটদ্ৰব্য তাৰ চকৰ মাজত গোটাই সেই নগৰ আৰু তাৰ লুটদ্ৰব্যৰ আটাইকে নিজ ঈশ্বৰ যিহোৱাৰ উদ্দেশ্যে জুইৰে পুৰিবা; আৰু সেই নগৰ চিৰকাল ভগ্নৰাশি হৈ থাকিব; পুনৰায় তাক সজা নাযাব।
\v 17 আৰু মই আজি তোমাক দিয়া তেওঁৰ সকলো আজ্ঞা পালন কৰিবৰ অৰ্থে, তোমাৰ ঈশ্বৰ যিহোৱাৰ দৃষ্টিত যি ভাল, তাকে কৰিবলৈ তুমি তোমাৰ ঈশ্বৰ যিহোৱালৈ কাণ দিয়াত,
\v 18 যিহোৱাই যেন তেওঁৰ প্ৰচণ্ড ক্ৰোধৰ পৰা ক্ষান্ত হৈ, তোমাৰ পুৰ্ব্ব-পুৰুষবিলাকৰ আগত তেওঁ কৰা শপতৰ দৰে তোমাক দয়া আৰু কৃপা কৰিব, আৰু বৃদ্ধি কৰিব, এই নিমিত্তে সেই বৰ্জ্জিত বস্তুৰ একোকেই তুমি চুব নলাগিব।
\c 14
\s কাটকুট নিষেধ। খাদ্য অখাদ্য আৰু দশম ভাগবিষয়ক বিধি।
\p
\v 1 তোমালোক তোমালোকৰ ঈশ্বৰ যিহোৱাৰ সন্তান ; তোমালোকে মৰা মানুহৰ নিমিত্তে নিজ গাত কাটকুট নকৰিবা, আৰু আগমূৰ টকলা নকৰিবা।
\v 2 কিয়নো নিজ ঈশ্বৰ যিহোৱাৰ পবিত্ৰ প্ৰজা; পৃথিবীত থকা সকলো জাতিৰ মাজৰ পৰা যিহোৱাই নিজৰ এক বিশেষ প্ৰজা কৰিবলৈ তোমাক মনোনীত কৰিলে।
\p
\v 3 তুমি কোনো ঘিণ লগীয়া বস্তু নাখাবা।
\v 4 তোমালোকে খাব পৰা পশু এইবোৰ ; গৰু, মেৰ, ছাগলী,
\v 5 হৰিণ, কৃষ্ণ-সাৰ, যহমুৰ পশু, বনৰীয়া ছাগলী, দীচোন পশু, টৱো পশু, আৰু পৰ্ব্বতীয়া মেৰ,
\v 6 পশুবোৰৰ মাজত যিবোৰ পশুৰ সম্পূৰ্ণকৈ দুফাল, আৰু ঘাঁহ পাগুলে, সেই সকলোকে তোমালোকে খাব পাৰিবা।
\v 7 কিন্তু যিবোৰে ঘাঁহ পাগুলে বা যিবোৰৰ খুৰা দুফাল, সেইবোৰৰ মাজত এইবোৰ নাখাবা, উট, শহা, আৰু চাফল পশু; কিয়নো সেইবোৰে ঘাঁহ পাগুলে হয়, কিন্তু সেইবোৰ দুফলীয়া খুৰা থকা নহয়; সেইবোৰ তোমালোকৰ পক্ষে অশুচি।
\v 8 আৰু গাহৰি নাখাবা, কাৰণ তাৰ খুৰা দুফাল হয়, কিন্তু সি ঘাঁহ নাপাগুলে, সি তোমালোকৰ পক্ষে অশুচি। তোমালোকে সেইবোৰৰ মঙহ নাখাবা, সেইবোৰৰ শৱকো নুচুবা।
\p
\v 9 আৰু জলজন্তুবোৰৰ মাজত তোমালোকে এইবোৰ খাব পাৰা; যিবোৰৰ পাখি আৰু বাকলি আছে, সেইবোৰ তোমালোকে খাব পাৰা;
\v 10 কিন্তু যিবোৰৰ পাখি আৰু বাকলি নাই, সেইবোৰ নাখাবা, সেইবোৰ তোমালোকৰ পক্ষে অশুচি।
\p
\v 11 তোমালোকে সকলোবিধৰ শুচি চৰাই খাব পাৰিবা।
\v 12 কিন্তু তোমালোকে খাব নোৱাৰা এইবোৰ,
\v 13 কুৰৰ, হাড়গিলা, আৰু উক্ৰোশ; শঙ্কৰ চিলনী, ৰঙা চিলনী, আৰু সকলো বিধৰ মটীয়া চিলনী;
\v 14 আৰু সকলো বিধৰ কাউৰী;
\v 15 আৰু উট চৰাই, ৰাতি শেন;
\v 16 আৰু ফেঁচা, হুদু, আৰু দীঘল ডিঙীয়া হাঁহ;
\v 17 ঢেঁৰা, সৰু শগুন, আৰু মাছৰোকা;
\v 18 আৰু বৰটোকোলা, সকলো বিধৰ বগলী, গোবৰ খোচৰা, আৰু বাদুলী।
\v 19 আৰু পাখি লগা সকলো বগাই ফুৰা জন্তু, তোমালোকৰ পক্ষে অশুচি হ’ব; সেইবোৰ খাব নালাগে।
\v 20 তোমালোকে সকলো বিধৰ শুচি চৰাই খাব পাৰিবা।
\p
\v 21 নিজে নিজে মৰা কোনো জন্তু তোমালোকে নাখাবা; কিন্তু তোমাৰ নগৰৰ দুৱাৰৰ ভিতৰত থকা কোনো বিদেশীক তাক খাবলৈ দিব পাৰা, নাইবা পৰজাতিক বেচিব পাৰা; কিয়নো তুমি তোমাৰ ঈশ্বৰ যিহোৱাৰ পবিত্ৰ প্ৰজা। তুমি ছাগলীৰ পোৱালিক তাৰ মাকৰ গাখীৰত নিসিজাবা।
\p
\v 22 বছৰে বছৰে উৎপন্ন হোৱা খেতিৰ শস্যৰ দশম ভাগ তুমি পৃথক কৰি থবা।
\v 23 আৰু তোমাৰ ঈশ্বৰ যিহোৱাই নিজ নাম থকিবৰ অৰ্থে যি ঠাই মনোনীত কৰিব, তুমি তোমাৰ ঈশ্বৰ যিহোৱাক সদায় ভয় কৰিবলৈ শিকিবৰ নিমিত্তে সেই ঠাইত তুমি নিজ শস্যৰ, দ্ৰাক্ষাৰসৰ, আৰু তেলৰ দশম ভাগ, আৰু গৰু, মেৰ, আদি জাকৰ প্ৰথমে জগাবোৰক তেওঁৰ আগত ভোজন কৰিবা।
\v 24 বাট যদি তোমালৈ ইমান দীঘল হয়, যে, তোমাৰ ঈশ্বৰ যিহোৱাই নিজ নাম স্থাপন কৰিবৰ অৰ্থে যি ঠাই মনোনীত কৰিব, সেয়ে দূৰ হোৱাৰ কাৰণে, তুমি নিজ ঈশ্বৰ যিহোৱাৰ আশীৰ্ব্বাদত পোৱা বস্তু তালৈ লৈ যাব নোৱাৰা,
\v 25 তেন্তে সেই বস্তু ধনলৈ সলাই, সেই ধন বান্ধি হাতত লৈ, নিজ ঈশ্বৰ যিহোৱাই যি ঠাই মনোনীত কৰিব, সেই ঠাইলৈ যাবা।
\v 26 পাছে তুমি সেই ধনেৰে মনৰ ইচ্ছাৰ দৰে গৰু, বা মেৰ, বা ছাগ, নাইবা দ্ৰাক্ষাৰস বা সুৰা, যি কোনো বস্তুতে তোমাৰ ইচ্ছা জন্মে, তাকে কিনি সেই ঠাইতে তোমাৰ ঈশ্বৰ যিহোৱাৰ আগত ভোজন কৰি সপৰিবাৰে আনন্দ কৰিবা।
\v 27 আৰু তোমাৰ নগৰৰ দুৱাৰৰ ভিতৰত থকা যি লেবীয়া মানুহ, তাক ত্যাগ নকৰিবা; কিয়নো তোমাৰ লগত তাৰ কোনো আধিপত্য নাই।
\p
\v 28 প্ৰত্যেক তৃতীয় বছৰৰ মুৰত, তুমি সেই বছৰত উৎপন্ন হোৱা তোমাৰ শস্যৰ গোটেই দশম ভাগ উলিয়াই আনি নগৰৰ দুৱাৰৰ ভিতৰত সাঁচি থবা;
\v 29 তাতে তোমাৰ নগৰৰ দুৱাৰৰ ভিতৰত থকা লেবীয়া লোক, ( কাৰণ তোমাৰ লগত তাৰ কোনো অধিকাৰ কি ভাগ নাই; ) বিদেশী, পিতৃহীন, আৰু বিধৱাই আহি, খাই তৃপ্ত হ’ব। তোমাৰ ঈশ্বৰ যিহোৱাই তোমাৰ হাতে কৰা সকলো কাৰ্য্যত আশীৰ্ব্বাদ দিবৰ নিমিত্তে তুমি ইয়াকে কৰিবা।
\c 15
\s ধাৰ ক্ষমা কৰা বছৰ। বন্দী মুক্ত কৰা আৰু প্ৰথমে জগা পশু পবিত্ৰ কৰা।
\p
\v 1 তুমি প্ৰত্যেক সপ্তম বছৰৰ মুৰত ধাৰ ক্ষমা কৰিবা।
\v 2 সেই ধাৰ ক্ষমা কৰাৰ নিয়ম এই, প্ৰতিজন ধাৰ দিওঁতাই নিজ ওচৰ চুবুৰীয়াক দিয়া ধাৰ ক্ষমা কৰিব; সি নিজ ওচৰ-চুবুৰীয়া ভাইৰ পৰা তাক আদায় নকৰিব, কিয়নো যিহোৱাৰ উদ্দেশ্যে ধাৰ ক্ষমাৰ ঘোষণা হ’ল।
\v 3 তুমি পৰজাতিৰ পৰা তাক আদায় কৰিব পাৰা; কিন্তু তোমাৰ ভাইৰ গুৰিত তোমাৰ যি আছে, তাক এৰি দিবা।
\v 4 তথাপি তুমি যি তোমাৰ ঈশ্বৰ যিহোৱাৰ বাক্যলৈ যত্নেৰে কাণ দি আজি মই তোমাক দিয়া এই গোটেই ব্যৱস্থা পালন কৰি সেইমতে কাৰ্য্য কৰা,
\v 5 তেন্তে তোমাৰ মাজত কোনো দুখীয়া লোক নাথাকিব। (কিয়নো তোমাৰ ঈশ্বৰ যিহোৱাই তোমাক অধিকাৰৰ নিমিত্তে আধিপত্য স্বৰূপে দিছে, তেওঁ সেই দেশত তোমাক নিশ্চয় আশীৰ্ব্বাদ কৰিব।)
\v 6 কাৰণ, তোমাৰ ঈশ্বৰ যিহোৱাই তোমাৰ আগত প্ৰতিজ্ঞা কৰাৰ দৰে, তোমাক আশীৰ্ব্বাদ কৰিব; তাতে অনেক জাতিক ধাৰ দিবা, কিন্তু নিজে ধাৰ কৰিব নালাগিব; আৰু অনেক জাতিৰ ওপৰত তুমি শাসন কৰিবা, কিন্তু সিহঁতে তোমাৰ ওপৰত শাসন নকৰিব।
\p
\v 7 তোমাৰ ঈশ্বৰ যিহোৱাই তোমাক যি দেশ দিছে, তাৰ কোনো নগৰৰ দুৱাৰৰ ভিতৰত যদি কোনো ভাই তোমাৰ আগত দুখীয়া হয়, তেন্তে তুমি তালৈ হৃদয় কঠিন নকৰিবা, আৰু সেই দুখীয়া ভাইলৈ তোমাৰ হাত বন্ধ নকৰিবা;
\v 8 কিন্তু তুমি তালৈ হাত মুকলি কৰি, তাৰ অভাৱ পুৰ কৰিবৰ নিমিত্তে, তাক যিমান লাগে, অৱশ্যে সিমান তাক ধাৰ দিব লাগে।
\v 9 সপ্তম বছৰ, ধাৰ ক্ষমা কৰা বছৰ ওচৰ হৈছে, এই বুলি নিজৰ হৃদয়ত নীহ ভাব উদয় নহ’বলৈ সাৱধান হ’বা; নহ’লে নিজৰ দুখীয়া ভাইলৈ কু-দৃষ্টি ৰাখি তাক একোকে নিদিবা, আৰু সি তোমাৰ বিৰুদ্ধে যিহোৱাৰ আগত প্ৰাৰ্থনা কৰিব; তাতে তোমাৰ পাপ হ’ব।
\v 10 তুমি তাক অৱশ্যে দিবা; দিওঁতে মনত বেজাৰ নকৰিবা; কিয়নো এই কথাৰ নিমিত্তে তোমাৰ ঈশ্বৰ যিহোৱাই তোমাৰ সকলো কৰ্ম্মত, আৰু তুমি হাত দিয়া আটাই কাৰ্য্যত তোমাক আশীৰ্ব্বাদ কৰিব;
\v 11 কিয়নো দুখীয়া মানুহ দেশৰ পৰা নুগুচিব, এই নিমিত্তে মই তোমাক এই আজ্ঞা দিছোঁ, যে, তুমি নিজ দেশত থকা দুখীয়া আৰু দৰিদ্ৰ ভাইলৈ হাত মুকলি কৰি ৰাখিবা।
\p
\v 12 যদি তোমাৰ ভাই এজন ইব্ৰীয়া পুৰুষ বা এজনী ইব্ৰীয়া তিৰোতা তোমাক বেচা হয়, আৰু সি তোমাক ছবছৰ খাটি দিয়ে, তেন্তে তুমি সপ্তম বছৰত তাক মুকলি কৰি বিদায় দিবা।
\v 13 আৰু মুকলি কৰি বিদায় দিয়া সময়ত, তাক শুদা হাতে নপঠাবা;
\v 14 তুমি তোমাৰ মেৰ আৰু ছাগৰ জাকৰ পৰা, মৰণামৰা খোলাৰ পৰা আৰু দ্ৰাক্ষা কুণ্ডৰ পৰা তাক ভালকৈ দি পঠাবা; তোমাৰ ঈশ্বৰ যিহোৱাই তোমাৰ আশীৰ্ব্বাদ কৰাৰ দৰে তাক দিবা।
\v 15 তুমি যে মিছৰ দেশত বন্দী আছিলা, আৰু তোমাৰ ঈশ্বৰ যিহোৱাই তোমাক মুক্ত কৰিলে, তাক সোঁৱৰা; এই নিমিত্তে মই আজি তোমাক এই আজ্ঞা দিছোঁ।
\v 16 কিন্তু তোমাৰ গুৰিত সুখেৰে থকাত সি তোমাক আৰু তোমাৰ পৰিয়ালকো ভাল পোৱাৰ কাৰণে যদি তোমাক কয়, তোমাক এৰি নাযাওঁ,
\v 17 তেন্তে তুমি বিন্ধনা লৈ তাৰ কাণ ফুটি যোৱাকৈ দুৱাৰত লগাই বিন্ধিবা, তাতে সি সদায় তোমাৰ বন্দী হে থাকিব; আৰু বেটীলৈকো সেইদৰে কৰিবা।
\v 18 সি ছবছৰ তোমাৰ নিমিত্তে তোমাৰ বেচ খোৱা চাকৰতকৈ দুগুণ কাম কৰিলে; এই দেখি তুমি তাক মুকলি কৰি বিদায় দিয়াত তুমি কষ্টবোধ নকৰিবা; তাতে তোমাৰ ঈশ্বৰ যিহোৱাই তুমি কৰা সকলো কাৰ্য্যত তোমাক আশীৰ্ব্বাদ কৰিব।
\p
\v 19 তুমি তোমাৰ গৰু, মেৰ আদি পশুৰ জাকৰ পৰা প্ৰথমে আটাই মতা পশুবোৰ তোমাৰ ঈশ্বৰ যিহোৱাৰ উদ্দেশ্যে পবিত্ৰ কৰিবা; তুমি গৰুৰ প্ৰথমে জগাক কোনো কামত নলগাবা, আৰু তোমাৰ মেৰৰ প্ৰথমে জগাক নোম নাকাটিবা।
\v 20 যিহোৱাই যি ঠাইত মনোনীত কৰিব সেই ঠাইত তোমাৰ ঈশ্বৰ যিহোৱাৰ সাক্ষাতে তুমি সপৰিবাৰে তাক প্ৰতিবছৰে ভোজন কৰিবা।
\v 21 যদি তাত কোনো ঘুণ থাকে, অৰ্থাৎ সি যদি খোৰা, কণা, বা আন প্ৰকাৰৰ কোনো ঘুণ থকা হয়, তেন্তে তোমাৰ ঈশ্বৰ যিহোৱাৰ উদ্দেশ্যে তাক উৎসৰ্গ নকৰিবা।
\v 22 তোমাৰ নগৰৰ দুৱাৰৰ ভিতৰত তাক খাবা; শুচি আৰু অশুচি সকলো লোকে সমানে কৃষ্ণসাৰ বা হৰিণাৰ মাংস খোৱাৰ দৰে তাক খাব পাৰিব।
\v 23 তুমি কেৱল তাৰ তেজ নাখাবা; তাক পানীৰ দৰে মাটিত ঢালি পেলাবা।
\c 16
\s প্ৰধান বাৰ্ষিক পৰ্ব্ববিষয়ক বিধি
\p
\v 1 তুমি আবীব মাহ মানিবা, আৰু তোমাৰ ঈশ্বৰ যিহোৱাৰ উদ্দেশ্যে নিস্তাৰ-পৰ্ব্ব পালন কৰিবা; কিয়নো আবীব মাহতেই তোমাৰ ঈশ্বৰ যিহোৱাই তোমাক মিছৰৰ পৰা ৰাতি উলিয়াই আনিছিল।
\v 2 আৰু যিহোৱাই নিজৰ নাম ৰাখিবৰ থাকিবৰ অৰ্থে যি ঠাই মনোনীত কৰিব, সেই ঠাইত তুমি তোমাৰ ঈশ্বৰ যিহোৱাৰ উদ্দেশ্যে মেৰ, ছাগ, আৰু গৰুৰ জাকৰ পৰা পশু লৈ, নিস্তাৰ-পৰ্ব্বৰ বলি উৎসৰ্গ কৰিবা।
\v 3 মিছৰ দেশৰ পৰা ওলাই অহাৰ দিন তুমি জীয়াই থাকা মানে সোঁৱৰণ কৰিবৰ নিমিত্তে, তুমি তাৰে সৈতেখমিৰ দিয়া পিঠা নাখাবা, সাত দিন তাৰে সৈতে, খমীৰ নিদিয়া দুখৰ পিঠা ভোজন কৰিবা; কিয়নো তুমি লৰালৰিকৈ মিচৰ দেশৰ পৰা ওলাই আহিছিলা।
\v 4 সাদিনলৈকে তোমাৰ সকলো সীমাত, তোমাৰ তাত খমীৰ দেখা নাযাওক; আৰু প্ৰথম দিনক সন্ধ্যাকালত মৰা যি বলি, তাৰ কোনো মাংস ৰাতিপুৱালৈকে গোটেই ৰাতি অৱশিষ্ট নাথাকক।
\v 5 তোমাৰ ঈশ্বৰ যিহোৱাই তোমাক যি যি নগৰ দিছে, তাৰ কোনো নগৰৰ দুৱাৰৰ ভিতৰত নিস্তাৰ-পৰ্ব্বৰ বলি উৎসৰ্গ কৰিব নোৱাৰিবা;
\v 6 কিন্তু তোমাৰ ঈশ্বৰ যিহোৱাই নিজৰ নাম থাকিবৰ অৰ্থে যি ঠাই মনোনীত কৰিব, সেই ঠাইত, মিচৰ দেশৰ পৰা তুমি ওলাই অহাৰ সময় পৰিলে, সন্ধ্যাবেলা সূৰ্য্য মাৰ যোৱা সময়ত নিস্তাৰ-পৰ্ব্বৰ বলি উৎসৰ্গ কৰিবা।
\v 7 আৰু তোমাৰ ঈশ্বৰ যিহোৱাই যি ঠাই মনোনীত কৰিব, সেই ঠাইত তাক খৰিকাত দি খাবা; পাছে ৰাতিপুৱা নিজ নিজ তম্বুলৈ উলটি যাবা।
\v 8 তুমি ছদিন খমীৰ নিদিয়া পিঠা খাবা; আৰু সপ্তম দিনা তোমাৰ ঈশ্বৰ যিহোৱাৰ উদ্দেশ্যে ধৰ্ম্ম-সভা হ’ব, সেই দিনা তুমি কোনো কাম নকৰিবা।
\p
\v 9 তাৰ পাছত তুমি সাত সপ্তাহ গণনা কৰিবা। শস্যত প্ৰথমে কাঁচি লগোৱাৰে পৰা আৰম্ভ কৰি সাত সপ্তাহ গণনা কৰিবা।
\v 10 আৰু তোমাৰ ঈশ্বৰ যিহোৱাই যি পৰিমাণে আশীৰ্ব্বাদ দিলে, সেই পৰিমাণে নিজ ইচ্ছাৰে এনেই দিয়া উপহাৰৰ দ্বাৰাই তোমাৰ ঈশ্বৰ যিহোৱাৰ উদ্দেশ্যে সেই সাত সপ্তাহৰ মুৰত হোৱা সেই পৰ্ব্ব পালন কৰিবা;
\v 11 আৰু তোমাৰ ঈশ্বৰ যিহোৱাই নিজৰ নাম থাকিবৰ অৰ্থে যি ঠাই মনোনীত কৰিব, সেই ঠাইত, তোমাৰ ঈশ্বৰ যিহোৱাৰ আগত, তুমি, তোমাৰ পো-জী, তোমাৰ বন্দী-বেটী, তোমাৰ নগৰৰ দুৱাৰৰ ভিতৰত থকা লেবীয়া লোক, আৰু তোমাৰ মাজত বাস কৰা বিদেশী, পিতৃহীন, আৰু বিধৱা, এই সকলোৰে সৈতে আনন্দ কৰিবা।
\v 12 আৰু তুমি মিচৰ দেশত যে বন্দী আছিলা, তাক সোঁৱৰণ কৰিবা, আৰু এই সকলো বিধি পালন কৰি সেই মতে কাৰ্য্য কৰিবা।
\p
\v 13 পাছে তুমি শস্য মৰা ঠাইৰ আৰু দ্ৰাক্ষা কুণ্ডৰ পৰা যি গোটাব লগীয়া, তাক গোটোৱা হ’লে, তুমি সাত দিন পঁজা-পৰ্ব্ব পালন কৰিবা;
\v 14 তোমাৰ সেই পৰ্ব্বত তুমি, তোমাৰ পো-জী, তোমাৰ বন্দী-বেটী, আৰু তোমাৰ নগৰৰ দুৱাৰৰ ভিতৰত থকা লেবীয়া, বিদেশী, পিতৃহীন, আৰু বিধৱা, এই সকলোৰে সৈতে আনন্দ কৰিবা।
\v 15 যি ঠাই যিহোৱাই মনোনীত কৰিব, সেই ঠাইত তুমি তোমাৰ ঈশ্বৰ যিহোৱাৰ উদ্দেশ্যে সাত দিন পৰ্ব্ব পালন কৰিবা; কিয়নো তোমাৰ ভুমিত উৎপন্ন হোৱা সকলো দ্ৰব্যত আৰু হাতেৰে কৰা আটাই কাৰ্য্যত তেওঁ তোমাক আশীৰ্ব্বাদ কৰিব, আৰু তুমি সকলোভাবে আনন্দিত হ’বা।
\v 16 তোমাৰ ঈশ্বৰ যিহোৱাই যি ঠাই মনোনীত কৰিব, সেই ঠাইত বছৰত তিনিবাৰ, খমিৰ নিদিয়া পিঠাৰ পৰ্ব্বত, সপ্তাহবোৰৰ মুৰৰ পৰ্ব্বত, আৰু পঁজা-পৰ্ব্বত তেওঁৰ আগত তোমাৰ আটাই পুৰুষ উপস্থিত হ’ব; কিন্তু শুদা হাতে তেওঁৰ আগত উপস্থিত হ’ব নালাগে;
\v 17 ঈশ্বৰ যিহোৱাই তোমাক দিয়া আশীৰ্ব্বাদ অনুসাৰে প্ৰতিজনে নিজ সমৰ্থ অনুসাৰে উপহাৰ আনিব।
\s দেৱপূজা নিষেধ। বিচাৰকৰ্ত্তা আৰু ৰজাবিষয়ক বিধি।
\p
\v 18 তোমাৰ ঈশ্বৰ যিহোৱাই তোমাৰ সকলো ফৈদ অনুসাৰে তোমাক যিবোৰ নগৰ দিছে, সেইবোৰৰ দুৱাৰৰ ভিতৰত তুমি তোমাৰ নিমিত্তে বিচাৰকৰ্ত্তা আৰু বিষয়া নিযুক্ত কৰিবা, তেওঁবিলাকে, ন্যায়ৰূপে প্ৰজাবিলাকৰ বিচাৰ কৰিব।
\v 19 তুমি অন্যায় বিচাৰ নকৰিবা, আৰু কাৰো মুখলৈ নাচাবা; আৰু কাৰো পৰা ভেঁটি নল’বা, কিয়নো ভেঁটিয়ে জ্ঞানীবিলাকৰ চকু কণা কৰে, আৰু ধাৰ্ম্মিকৰ কথা ওলোটাই।
\v 20 তাতে তুমি জীয়াই থাকি, তোমাৰ ঈশ্বৰ যিহোৱাই যি দেশ দিছে, সেই দেশ অধিকাৰ কৰিবলৈ সকলোভাবে যি ন্যায়, সেই মতে চলিবা।
\p
\v 21 তাতে তুমি তোমাৰ ঈশ্বৰ যিহোৱাৰ উদ্দেশ্যে যি যজ্ঞ-বেদি নিৰ্ম্মাণ কৰিবা, তাৰ গুৰিত আচেৰা মুৰ্ত্তি বুলি কোনো প্ৰকাৰৰ কাঠ স্থাপন নকৰিবা;
\v 22 আৰু তোমাৰ ঈশ্বৰ যিহোৱাই ঘিণ কৰা কোনো স্তম্ভ স্থাপন নকৰিবা।
\c 17
\p
\v 1 তুমি তোমাৰ ঈশ্বৰ যিহোৱালৈ কোনো ঘুণ কি খূঁত থকা গৰু, মেৰ বা ছাগ বলিদান নকৰিবা; কিয়নো সেয়ে তোমাৰ ঈশ্বৰ যিহোৱাৰ ঘিণলগীয়া।
\p
\v 2 তোমাৰ ঈশ্বৰ যিহোৱাই তোমাক যি যি নগৰ দিছে, তাৰ কোনো নগৰৰ দুৱাৰৰ ভিতৰত যদি এনে পুৰুষ কি স্ত্ৰীক তোমাৰ মাজত পোৱা যায়, যে, সি গৈ তোমাৰ ঈশ্বৰ যিহোৱাৰ নিয়মটি ভাঙি তেওঁৰ দৃষ্টিত কু-কৰ্ম্ম কৰি, আন দেৱতাক সেৱা পূজা কৰিলে,
\v 3 আৰু সেই বোৰৰ আগত প্ৰণিপাত কৰিলে, বা মই নিষেধ কৰা সূৰ্য্য, চন্দ্ৰ আদি আকাশৰ বাহিনীবিলাকৰ কোনোটোৰ আগত প্ৰণিপাত কৰিলে,
\v 4 আৰু তাক তোমাৰ আগত কোৱা হ’ল, আৰু তুমি তাক শুনিলা, তেন্তে তুমি যত্নেৰে বিচাৰ কৰিবা; আৰু চোৱা, ইস্ৰায়েলৰ মাজত তেনে ঘিণলগীয়া কাৰ্য্য কৰা হৈছে, সেই কথা যদি সচাঁ আৰু নিশ্চয় হয়,
\v 5 তেন্তে যি পুৰুষ কি স্ত্ৰীয়ে সেই কু-কৰ্ম্ম কৰিলে, সেই পুৰুষ কি স্ত্ৰীকেই তোমাৰ নগৰৰ দুৱাৰ- মুখলৈ উলিয়াই নিবা, সিহঁত মৰাকৈ সিহঁতক শিল দলিয়াই মাৰিবা।
\v 6 যাৰ প্ৰাণদণ্ড কৰিব লাগে, দুই তিনিৰ সাক্ষীৰ মুখেৰেহে তাৰ প্ৰাণদণ্ড কৰিব লাগে; এজন সাক্ষীৰ মুখেৰে তাৰ প্ৰাণদণ্ড নহ’ব।
\v 7 তাক বধ কৰিবলৈ, ক্ৰথমে সাক্ষীবিলাকে, পাছে সকলো প্ৰজাবিলাকে তাৰ বিৰুদ্ধে হাত দাঙিব। এইদৰে তুমি তোমাৰ মাজৰ পৰা দুষ্টতা দুৰ কৰিবা।
\p
\v 8 আৰু ৰক্তপাতৰ, বা বিৰোধৰ, নাইবা প্ৰহাৰ কৰাৰ বিষয়ে দুজন লোকৰ বিবাদ তোমাৰ নগৰৰ দুৱাৰৰ ভিতৰত হ’লে, যদি তাৰ বিচাৰ কৰিবলৈ তোমালৈ অতি কঠিন হয়, তেন্তে তুমি উঠি, তোমাৰ ঈশ্বৰ যিহোৱাই যি ঠাই মনোনীত কৰিব, সেই ঠাইলৈ যাবা,
\v 9 আৰু লেবীয়া পুৰোহিতবিলাকৰ আৰু সেইকালৰ বিচাৰকৰ্ত্তাৰ গুৰিলৈ গৈ সুধিবা; তাতে তেওঁবিলাকে তোমাক ৰায় দিব।
\v 10 পাছে যিহোৱাই যি ঠাই মনোনীত কৰিব, সেই ঠাইত তেওঁবিলাকে তোমাক যি ৰায় দিব, তুমি তাৰদৰেই কাৰ্য্য কৰিবা; তেওঁবিলাকে তোমাক যি ক’ব, তাকেই সাৱধানে কৰিব লাগিব।
\v 11 তেওঁবিলাকে তোমাক যি ব্যৱস্থাৰ সিক্ষা দিব, আৰু যি শাসন-প্ৰণালী ক’ব, সেই ব্যৱস্থা আৰু শাসন-প্ৰণালী অনুসাৰে তুমি কাৰ্য্য কৰিবা; তেওঁবিলাকে দিয়া ৰায়ৰ সোঁ কি বাওঁফালে নুঘুৰিবা।
\v 12 কিন্তু যি লোকে গৰ্ব্ব কৰি, তোমাৰ ঈশ্বৰ যিহোৱাৰ পৰিচৰ্য্যা কৰিবৰ নিমিত্তে সেই ঠাইত থিয় হোৱা পুৰোহিতৰ, বা বিচাৰকৰ্ত্তাৰ কথা নুশুনে, সেই মানুহৰ প্ৰাণদণ্ড হ’ব; এইদৰে তুমি ইস্ৰায়েলৰ মাজৰ পৰা তেনে দুষ্টতা দুৰ কৰিবা।
\v 13 তাতে সকলো প্ৰজাবিলাকে তাক শুনি ভয় পাই সেইদৰে আৰু গৰ্ব্ব নকৰিব।
\p
\v 14 তোমাৰ ঈশ্বৰ যিহোৱাই তোমাক যি দেশ দিছে, তুমি সেই দেশত সোমাই তাক অধিকাৰ কৰি বাস কৰোঁতে, যেতিয়া ক’বা, মোৰ চাৰিওফালে থকা আটাই জাতিৰ দৰে মইওমোৰ ওপৰত এজন ৰজা পাতোঁ,
\v 15 তেতিয়া তোমাৰ ঈশ্বৰ যিহোৱাই যি জনক মনোনীত কৰিব, সেইজনকেই তোমাৰ ওপৰত ৰজা পাতিবা; তোমাৰ নিজ ভাইবিলাকৰেই মাজৰ পৰা এজনক বাচি লৈ তোমাৰ ওপৰত ৰজা পাতিবা; যি জন তোমাৰ ভাই নহয়, এনে এনে পৰজাতি লোকক তোমাৰ ওপৰত ৰজা পাতিব নোৱাৰিবা।
\v 16 কেৱল তেওঁ নিজৰ নিমিত্তে অনেক ঘোঁৰা নাৰাখিব, বা অনেক ঘোঁৰা ৰাখিবৰ মনেৰে প্ৰজাবিলাকক পুনৰায় মিচৰলৈ নপঠাব; কিয়নো যিহোৱাই তোমালোকক কৈছিল, ইয়াৰ পাছত তোমালোক সেই বাটেদি পুনৰায় উলটি নাযাবা।
\v 17 আৰু তেওঁৰ মন যেন অপথে নাযায়, এই নিমিত্তে তিৰোতা বিয়া নকৰিব; আৰু তেওঁ নিজৰ নিমিত্তে ৰূপ আৰু সোণ অধিককৈ নবঢ়াব।
\p
\v 18 আৰু তেওঁ ৰাজসিংহাসনত যদি থকা কালত, লেবীয়া পুৰোহিতবিলাকৰ আগত থকা পুস্তকখনিৰ পৰা এখন পুস্তক নিজৰ নিমিত্তে নকল কৰিব;
\v 19 ইস্ৰায়েলৰ মাজত নিজ ৰাজ্যত তেওঁ আৰু তেওঁৰ সন্তানবিলাক দীৰ্ঘজীৱী হ’বৰ নিমিত্তে, তেওঁ যেন তেওঁৰ ভাইবিলাকৰ ওপৰত অহঙ্কাৰ নকৰে, আৰু আজ্ঞাটিৰ সোঁ কি বাওঁফালে নুঘুৰে,
\v 20 এই নিমিত্তে নিজ ঈশ্বৰ যিহোৱাক ভয় কৰিবলৈ শিকি, এই ব্যৱস্থাৰ সকলো বাক্য, আৰু এইবিধিবোৰ পালন কৰি সেই মতে কাৰ্য্য কৰিবৰ অৰ্থে, সেই পুস্তকখনি তেওঁৰ ওচৰত থাকিব, আৰু তেওঁ জীৱনৰ সকলো সময়ত তাক পাঠ কৰিব।
\c 18
\s পুৰোহিতে পাবলগীয়া ভাগ। মিছা আৰু সত্য ভাববাদিৰ বিষয়
\p
\v 1 লেবীয়া পুৰোহিত আদি কৰি গোটেই লেবী ফৈদে ইস্ৰায়েলৰ লগত কোনো ভাগ কি আধিপত্য নাপাব; তেওঁবিলাকে যিহোৱাৰ উদ্দেশ্যে দিয়া অগ্নিকৃত উপহাৰ আৰু তেওঁ অধিকাৰ থকা বস্তুহে খাব পাৰিব।
\v 2 সেই ফৈদে নিজ ভাইবিলাকৰ মাজত কোনো আধিপত্য নাপাবা; তেওঁবিলাকক কোৱা যিহোৱাৰ বাক্য অনুসাৰে তেওঁৱেই তেওঁবিলাকৰ আধিপত্য।
\v 3 আৰু বলি উৎসৰ্গ কৰা প্ৰজাবিলাকৰ পৰা পুৰোহিতবিলাকে পাব লগীয়া ভাগ এই; গৰু, কি মেৰ, কি ছাগ, হওক বলিৰ আগ পিৰাটো, গাল দুখন, আৰু পাকস্থলীটো তেওঁবিলাকে পুৰোহিতক দিব।
\v 4 তোমাৰ শস্যৰ, দ্ৰাক্ষাৰসৰ, আৰু তেলৰ আগভাগ, আৰু মেৰৰ প্ৰথমে কটা নোম তেওঁক দিবা;
\v 5 কিয়নো যিহোৱাৰ নামেৰে পৰিচৰ্য্যা কৰিবলৈ সদায় থিয় হ’বৰ নিমিত্তে তোমাৰ ঈশ্বৰ যিহোৱাই তোমাৰ সকলো ফৈদৰ মাজৰ পৰা তেওঁক, ভাবী-সন্তানবিলাকক মনোনীত কৰিলে।
\p
\v 6 আৰু গোটেই ইস্ৰায়েলৰ মাজৰ তোমাৰ কোনো নগৰৰ দুৱাৰৰ ভিতৰত প্ৰবাস কৰা লেবীয়াই যদি তাৰ পৰা ওলাই যিহোৱাই যি ঠাই মনোনীত কৰিব, সেই নিজ মনৰ সম্পূৰ্ণ ইচ্ছাৰে আহে,
\v 7 তেন্তে সেই লেবীয়াই যিহোৱাৰ আগত সেই ঠাইত থিয় হৈ থকা নিজ ভাই লেবীয়াবিলাকৰ দৰে তেওঁৰ ঈশ্বৰ যিহোৱাৰ নামেৰে পৰিচৰ্য্য কৰিব।
\v 8 তেওঁবিলাকে খাবৰ নিমিত্তে সমান ভাগ পাব; তাৰ বাহিৰে সেই লেবীয়া মানুহে তেওঁৰ পৈত্ৰিক সম্পত্তি বেচাৰ মুল্য ভোগ কৰিব।
\p
\v 9 তোমাৰ ঈশ্বৰ যিহোৱাই তোমাক যি দেশ দিছে, সেই দেশত সোমালে, তুমি সেই দেশৰ জাতিবোৰৰ ঘিণ লগীয়া কাৰ্য্যৰ দৰে কাৰ্য্য কৰিবলৈ নিশিকিবা।
\v 10 নিজ পো-জীক জুইৰ মাজেদি গমণ কৰাওঁতা, মঙ্গল চাওঁতা গণক,
\v 11 লক্ষণ চাওঁতা, মায়াবী, মন্ত্ৰ গাওঁতা, ভুত পোহোঁতা, গুণী, মৰা মানুহ আত্মাৰ পৰামৰ্শ লওঁতা, এনে লোক তোমাৰ মাজত পোৱা যাব নালাগে।
\v 12 কিয়নো তেনেবোৰ কাৰ্য্য কৰা লোক যিহোৱাৰ ঘিণ লগীয়া, আৰু তেনেবোৰ ঘিণলগীয়া কাৰ্য্যৰ কাৰণেই তোমাৰ ঈশ্বৰ যিহোৱাই সিহঁতক তোমাৰ আগৰ পৰা দুৰ কৰিব।
\v 13 তুমি তোমাৰ ঈশ্বৰ যিহোৱাৰ সাক্ষাতে সিদ্ধ হ’বা।
\v 14 কাৰণ, এই যি জাতিবোৰক দুৰ কৰিবা, সিহঁতে গণক আৰু মঙ্গল চাওঁতা কথালৈ কাণ দিয়ে; কিন্তু তোমাক হ’লে তোমাৰ ঈশ্বৰ যিহোৱাই তেনে কৰিবলৈ নিদিয়ে।
\p
\v 15 মই যেন নমৰো, এই নিমিত্তে মোৰ ঈশ্বৰ যিহোৱাৰ মাত আকৌ শুনিবলৈ পোৱা আৰু এই মহা-অগ্নিৰ পুনৰায় দেখিবলৈ নিদিয়ক, এই বুলি হোৰেবত সমাজ গোট খোৱা দিনা তুমি তোমাৰ ঈশ্বৰ যিহোৱাৰ গুৰি যি প্ৰাৰ্থনা কৰিছিলা,
\v 16 তোমাৰ সেই প্ৰাৰ্থনাৰ দৰেই তোমাৰ ঈশ্বৰ যিহোৱাই তোমাৰ মাজৰ পৰা, তোমাৰ ভাইবিলাকৰেই মাজৰ পৰা মোৰ নিচিনা এজন ভাববাদী উৎপন্ন কৰিব; তোমালোকে তেওঁৰ কথালৈহে কাণ পাতিবা।
\v 17 আৰু যিহোৱাই মোক কৈছিল, তেওঁবিলাকে যি কথা কৈছে, ভালকে কৈছে।
\v 18 মই তেওঁবিলাকৰ নিমিত্তে, তেওঁবিলাকৰ ভাইবিলাকৰ মাজৰ পৰা, তোমাৰ নিচিনা এজন ভাববাদী উৎপন্ন কৰিম, আৰু তেওঁৰ মুখত মোৰ বাক্য দিম; তাতে মই তেওঁ যি যি আজ্ঞা কৰিম, তেওঁ তাকেই তেওঁবিলাকক ক’ব।
\v 19 মোৰ নামেৰে তেওঁ মোৰ যি যি বাক্য ক’ব, তালৈ যি জনে কাণ নিদিব, মই তাৰ প্ৰতিশোধ ল’ম।
\p
\v 20 কিন্তু মই যি ক’বলৈ দিয়া নাই, তেনে বাক্য যি কোনো ভাববাদীয়ে গৰ্ব্ব কৰি মোৰ নামেৰে ক’ব, নাইবা আন কোনো দেৱতাৰ নামেৰে ক’ব, সেই ভাববাদীৰ প্ৰাণদণ্ড হ’ব।
\v 21 আৰু যিহোৱাই যি বাক্য কোৱা নাই তাক মই কেনেকৈ জানিম ? এই বুলি যদি তুমি মনত ভাবা তেন্তে শুনা,
\v 22 কোনো ভাববাদীয়ে যিহোৱাৰ নামেৰে কথা ক’লে, যদি সেই বাক্য পাছত সিদ্ধ নহয়, আৰু একো ফল নধৰে, তেন্তে সেই কথা যিহোৱাই কোৱা নাই; সেই ভাববাদীয়ে তাক গৰ্ব্ব কৰি কৈছে।
\c 19
\s আশ্ৰয় নগৰ। সীমনাৰ চিন। মিছাসাক্ষীৰ দণ্ড।
\p
\v 1 তোমাৰ ঈশ্বৰ যিহোৱাই যি দেশ তোমাক দিছে, তেওঁ তাৰ জাতিবিলাকক উচ্ছন্ন কৰাৰ পাছত, যেতিয়া তুমি সিহঁতৰ আধিপত্য লৈ সিহঁতৰ নগৰত আৰু ঘৰত বাস কৰিবলৈ ধৰিবা,
\v 2 তেতিয়া যি দেশ তোমাৰ ঈশ্বৰ যিহোৱাই অধিকাৰৰ অৰ্থে তোমাক দিছে, তোমাৰ সেই দেশৰ মাজৰ তিনিখন নগৰ তোমাৰ নিমিত্তে বেলেগ কৰিবা।
\v 3 আৰু প্ৰতিজন মানুহ-বধী পলাবলৈ, তোমাৰ নিমিত্তে পথ যুগুত কৰিবা, আৰু তোমাৰ ঈশ্বৰ যিহোৱাই যি দেশ যি দেশ তোমাক অধিকাৰ কৰাব, সেই দেশৰ ভুমি তুমি তিনি ভাগ কৰিবা।
\p
\v 4 যি মানুহ-বধীয়ে সেই ঠআইলৈ পলাই গৈ জীয়াই থাকিব পাৰে, তাৰ কথা এই; যি জনে পুৰ্ব্বে চুবুৰীয়াক হিংসা নকৰি অজ্ঞানত তাক বধ কৰে,
\v 5 যেনে, কোনোৱে নিজ চুবুৰীয়াৰ সৈতে কাঠ কাটিবৰ নিমিত্তে হাবিলৈ গৈ, গছ কাটিবলৈ কুঠাৰ দাঙিলত, যদি সেই কুঠাৰ নালৰ পৰা সুলকি চুবুৰীয়াৰ গাত এনেকৈ লাগে, যে, তাতেই সি মৰে, তেতিয়া সেই জনে সেই তিনিখনৰ মাজৰ কোনো এখন নগৰলৈ পলাই গৈ জীয়াই থাকিব পাৰিব;
\v 6 সেইয়ে নহ’লে ৰক্তপাতৰ প্ৰতিকাৰ সাধকৰ মনত ক্ৰোধ জ্বলি উঠাত, সি মানুহ-বধীৰ পাছে পাছে খেদি গৈ, বাট বহু দুৰৰ কাৰণে তাক ধৰি বধ কৰিব; কিন্তু সি প্ৰাণ দণ্ডৰ যোগ্য নহয়, কাৰণ সি আগেয়ে তাক হিংসা কৰা নাছিল।
\v 7 এই কাৰণে মই তোমাক নিজৰ নিমিত্তে তিনিখন নগৰ পৃথক কৰিবলৈ আজ্ঞা কৰিছোঁ।
\v 8 আৰু মই আজি তোমাক যি ব্যৱস্থা দিওঁ, তুমি সেই গোটেই ব্যৱস্থা পালন কৰি সেই মতে কাৰ্য্য কৰি, সকলো কালত তোমাৰ ঈশ্বৰ যিহোৱাক প্ৰেম কৰিলে, আৰু তেওঁ পথত চলিলে,
\v 9 যদি তোমাৰ ঈশ্বৰ যিহোৱাই তোমাৰ পুৰ্ব্ব-পুৰুষবিলাকলৈ শপত কৰাৰ দৰে তেওঁ তোমাৰ সীমা বৃদ্ধি কৰে, আৰু তোমাৰ পুৰ্ব্ব-পুৰুষবিলাকৰ আগত তেওঁ প্ৰতিজ্ঞা কৰাৰ গোটেই দেশ তোমাক দিয়ে, তেন্তে সেই তিনিখন নগৰৰ বাহিৰে আৰু তিনিখন নগৰ তোমাৰ নিমিত্তে নিৰূপণ কৰিবা;
\v 10 তাতে, তোমাৰ ঈশ্বৰ যিহোৱাই আধিপত্যৰ অৰ্থে তোমাক যি দেশ দেশ দিছে, তোমাৰ সেই দেশৰ মাজত নিৰ্দোষীলোকৰ ৰক্তপাত নহ’ব, আৰু তোমাৰ গাত ৰক্তপাতৰ দোষ নালাগিব।
\p
\v 11 কিন্তু যদি আন মানুহক হিংসা কৰি খাপ দি থাকি, তাৰ বিৰুদ্ধে উঠি তাক সাংঘাতিক ৰূপে এনেকৈ মাৰে, যে, সি তাতেই মৰে, আৰু মানুহ-বধীটো পলাই যদি সেই তিনিখন নগৰৰ মাজৰ কোনো এখন নগৰত সোমাই,
\v 12 তেন্তে তাৰ নগৰৰ বৃদ্ধলোকে মানুহ পঠাই সেই নগৰৰ পৰা তাক অনাই, বধ কৰিবৰ নিমিত্তে তাক ৰক্তপাতৰ প্ৰতিকাৰ সাধকৰ হাতত শোধাই দিব।
\v 13 তুমি তালৈ কৃপাদৃষ্টি নকৰিবা, কিন্তু তোমাৰ মঙ্গলৰ নিমিত্তে ইস্ৰায়েলৰ মাজৰ পৰা নিৰ্দোষীৰ ৰক্তপাতৰ দোষ দূৰ কৰিবা।
\p
\v 14 তোমাৰ ঈশ্বৰ যিহোৱাই আধিপত্যৰ অৰ্থে তোমাক যি দেশ দিছে, সেই দেশত তুমি পাব লগা আধিপত্যত পুৰ্ব্বকালৰ লোকবিলাকে স্থাপন কৰা তোমাৰ চুবুৰীয়াৰ সীমাৰ চিন নলৰাবা।
\p
\v 15 কোনো বিধৰ অপৰাধৰ বিৰুদ্ধে, বা যি পাপেৰে মানুহ পাপী হ’ব পাৰে এনে পাপৰ নিমিত্তে কোনো মানুহৰ বিৰুদ্ধে এজন সাক্ষী নুঠিব, দুই বা তিনিজন সাক্ষীৰ মুখেৰেহে বিচাৰ নিস্পত্তি হ’ব।
\v 16 যদি কোনো অন্যায় সাক্ষীয়ে, কোনো লোকৰ অহিতে সি দোষ কৰিছে বুলি সাক্ষ্য দিবলৈ উঠে,
\v 17 তেন্তে বাদী প্ৰতিবাদী উভয়ে যিহোৱাৰ আগত; সেই কালৰ পুৰোহিত আৰু বিচাৰকৰ্ত্তা বিলাকৰ আগতেই থিয় হ’ব।
\v 18 তাতে বিচাৰকৰ্ত্তাবিলাকে যত্নেৰে বিচাৰ কৰিব; আৰু চোৱা, সি যদি মিছা সাক্ষী হয় আৰু নিজ ভাইৰ অহিতে মিছা সাক্ষী দিছে,
\v 19 তেন্তে, সি নিজ ভাইলৈ যেনেকৈ কৰিব খুজিছিল, তোমালোকে তালৈ তেনেকৈ কৰিবা; এইদৰে তুমি তোমাৰ মাজৰ পৰা তেনে দুষ্টতা দূৰ কৰিবা।
\v 20 তাতে অৱশিষ্ট থকা লোকবিলাকে তাকে শুনি ভয় খাই, তেতিয়াৰে পৰা তোমাৰ মাজত তেনে কু-কৰ্ম্ম আৰু নকৰিব।
\v 21 তুমি কৃপা-দৃষ্টি নকৰিবা; প্ৰাণৰ সলনি প্ৰাণ, চকুৰ সলনি চকু, দাঁতৰ সলনি দাঁত, হাতৰ সলনি হাত, ভৰিৰ সকলি ভৰি যাব।
\c 20
\s যুদ্ধ বিষয়ক বিধি।
\p
\v 1 তুমি তোমাৰ শত্ৰূবোৰৰ বিৰুদ্ধে ৰণ কৰিবলৈ ওলাই যাওঁতে, যদি ঘোঁৰা, ৰথ আৰু তোমাতকৈ অধিক লোক দেখা, তেন্তে সেইবোৰলৈ ভয় নকৰিবা; কিয়নো, মিছৰ দেশৰ পৰা তোমাক উলিয়াই অনা তোমাৰ ঈশ্বৰ যিহোৱা তোমাৰ লগত আছে।
\v 2 আৰু তোমালোকে যুদ্ধৰ নিমিত্তে ওচৰ চাপিলে, পুৰোহিতে আহি লোকবিলাকৰ আগত কথা ক’ব;
\v 3 তেওঁবিলাকক এই বুলি ক’ব, হে ইস্ৰায়েল, শুনা, তোমালোকে নিজ শত্ৰূবোৰৰ লগত যুদ্ধ কৰিবলৈ আজি ওচৰ চাপিছা; তোমালোকৰ হৃদয় সাহশূণ্য নহওক; তোমালোকে ভয় নকৰিবা, নকঁপিবা, আৰু সিহঁতক দেখি ত্ৰাসিত নহ’বা।
\v 4 কিয়নো, তোমালোকক ৰক্ষা কৰিবৰ নিমিত্তে শত্ৰূবোৰৰ বিৰুদ্ধে তোমালোকৰ লগত যাওঁতা জনা তোমালোকৰ ঈশ্বৰ যিহোৱাহে।
\v 5 পাছে বিষয়াবিলাকে লোকবিলাকক এই কথা ক’ব, নতুন ঘৰ সাজি তাৰ প্ৰতিষ্ঠা নকৰা কোন মানুহ আছে ? যদি আছে, তেন্তে তেওঁ নিজ ঘৰলৈ উলটি যাওক; নহ’লে তেওঁ ৰণত মৰিলে, আন লোকে তাৰ প্ৰতিষ্ঠা কৰিব।
\v 6 আৰু দ্ৰাক্ষাবাৰী পাতি তাৰ ফল ভোগ কৰিবলৈ নোপোৱা কোন আছে ? যদি আছে, তেন্তে তেওঁ নিজ ঘৰলৈ উলটি যাওক; নহ’লে তেওঁ ৰণত মৰিলে, আন লোকে তাক ভোগ কৰিব।
\v 7 আৰু বাগদান কৰা হোৱাতো বিয়া কৰিবলৈ নোপোৱা কোন আছে ? যদি আছে, তেন্তে তেওঁ নিজ ঘৰলৈ উলটি যাওক; নহ’লে তেওঁ ৰণত মৰিলে, আন মানুহে সেই ছোৱালী বিয়া কৰিব।
\v 8 বিষয়াবিলাকে লোকবিলাকক আৰু ক’ব, যে, ভয়াতুৰ আৰু সাহশূণ্য হৃদয়ৰ লোক কোন আছে ? যদি আছে, তেন্তে সি নিজ ঘৰলৈ উলটি যাওক; নহ’লে তাৰ হৃদয়ৰ দৰে তাৰ ভাইবিলাকৰ হৃদয় ভয়ত পমি যাব।
\v 9 পাছে, বিষয়াবিলাকে লোকবিলাকক কথা কৈ এটোঁৱাৰ পাছত, লোকবিলাকৰ ওপৰত সেনাপতিবিলাকক নিযুক্ত কৰা হ’ব।
\p
\v 10 যেতিয়া তুমি কোনো নগৰৰ বিৰুদ্ধে যুদ্ধ কৰিবলৈ তাৰ ওচৰ চাপা, তেতিয়া প্ৰথমতে তাৰ আগত সন্ধিৰ কথা প্ৰচাৰ কৰিবা।
\v 11 তাতে, যদি সেই নগৰৰ লোক সন্ধি বুলি উত্তৰ দি তোমালৈ দুৱাৰ মেলি দিয়ে, তেন্তে সেই নগৰ যিবিলাক লোক পোৱা যায় সেইবিলাক তোমাৰ বন্দী হৈ তোমাৰ নিমিত্তে বন্দী-কাম কৰিব।
\v 12 আৰু সিহঁতে যদি সন্ধি বুলি নকৈ, কিন্তু তোমাৰ লগত যুদ্ধ কৰে, তেন্তে তুমি সেই নগৰ অৱৰোধ কৰিবা;
\v 13 আৰু তোমাৰ ঈশ্বৰ যিহোৱাই তাক তোমাৰ হাতত দিলে, তুমি তাৰ সকলো পুৰুষক তৰোৱালৰ ধাৰেৰে বধ কৰিবা;
\v 14 কিন্তু তিৰোতা, ল’ৰা, ছোৱালী, আৰু পশু আদি কৰি নগৰত থকা আটাইকে অৰ্থাৎ তাৰ আটাইবোৰ লুট কৰা বস্তু তুমি নিজৰ নিমিত্তে লুট কৰি ল’বা, আৰু তোমাৰ ঈশ্বৰ যিহোৱাই দিয়া শত্ৰূবোৰৰ লুট কৰা বস্তু ভোগ কৰিবা।
\v 15 যিবোৰ নগৰ এই জাতিবোৰৰ নগৰ নহয়, তোমাৰ পৰা অতি দূৰত থকা সেই সকলো নগৰলৈ সেইদৰে কৰিবা।
\v 16 কিন্তু জাতিবোৰৰ যি যি নগৰ তোমাৰ ঈশ্বৰ যিহোৱাই আধিপত্যৰ অৰ্থে তোমাক দিছে সেইবোৰৰ মাজৰ কোনো প্ৰাণীকে জীয়াই নাৰাখিবা;
\v 17 কিন্তু তোমালোকৰ ঈশ্বৰ যিহোৱা তাৰ বিৰুদ্ধে তোমালোকক পাপ কৰাবৰ অভিপ্ৰায়ে সিহঁতে সিহঁতৰ দেৱতাবোৰৰ উদ্দেশ্যে ঘিণ লগা কাৰ্য্যৰ দৰে কৰিবলৈ তোমালোকক নিশিকাবৰ নিমিত্তে,
\v 18 তোমাৰ ঈশ্বৰ যিহোৱাই তোমাক দিয়া আজ্ঞা অনুসাৰে সিহঁতক, অৰ্থাৎ হিত্তীয়া, ইমোৰীয়া, কনানীয়া, পৰিজ্জীয়া, হিব্বীয়া আৰু যিবুচীয়া লোকবিলাকক তুমি নিঃশেষে বিনষ্ট কৰিবা।
\p
\v 19 যেতিয়া তুমি কোনো নগৰ হাত কৰি ল’বৰ নিমিত্তে তাৰ অহিতে যুদ্ধ কৰি অবৰোধ কৰোঁতে অনেক দিন যায় তেতিয়া কুঠাৰ মাৰি তাৰ গছবোৰ নষ্ট নকৰিবা; কিয়নো সেইবোৰ তুমি খাব পৰা ফল লগা গছ, এই কাৰণে তাক নাকাটিবা; কাৰণ বাৰীৰ গছ জানো মানুহ, যে, তাক তোমাৰ দ্বাৰা অৱৰোধ কৰা হ’ব ?
\v 20 কিন্তু যি গছৰ ফল খাব পৰা নাযায় বুলি জানা, কেৱল তেনে গছহে নষ্ট কৰিবা; তুমি সেইবোৰ কাটি, তোমাৰ লগত যুদ্ধ কৰা নগৰৰ পতন নোহোৱালৈকে, সেই নগৰৰ হাদাম বান্ধিব পাৰিবা।
\c 21
\s হতলোকৰ নিমিত্তে কৰা প্ৰায়চিত্ত। বন্দী কৰি নিয়া তিৰোতাৰ কথা। জ্যেষ্ঠাধিকাৰ আৰু অবাধ্য ল’ৰাৰ বিষয়।
\p
\v 1 তোমাৰ ঈশ্বৰ যিহোৱাই অধিকাৰৰ অৰ্থে যি দেশ তোমাক দিছে, তাৰ মাজত যদি পথাৰত পৰি থকা কোনো হত লোক পোৱা যায়, কিন্তু তাক কোনে বধ কৰিলে তাক জনা নাযায়,
\v 2 তেন্তে তোমাৰ বৃদ্ধলোক আৰু বিচাৰকৰ্ত্তাবিলাকে বাহিৰলৈ গৈ, সেই হত লোকৰ শৱৰ চাৰিওফালে থকা নগৰবোৰলৈ জুখি চাব;
\v 3 তাতে, যি নগৰ সেই শৱৰ ওচৰ হ’ব, সেই নগৰৰ বৃদ্ধলোকবিলাকে, যাৰ দ্বাৰাই যুঁৱলি টনা আদি কৰি কোনো কাম কৰোৱা নাই, এনে এজনী চেঁউৰী গৰু ল’ব।
\v 4 পাছে সেই নগৰৰ বৃদ্ধলোকবিলাকে চেঁউৰী গৰুজনী লৈ, হাল নোবোৱা, গুটি নিসিচাঁ পানী বৈ থকা এনে উপত্যকালৈ নামি গৈ, সেই উপত্যকাত গৰুজনীৰ ডিঙি ভাঙিব।
\v 5 আৰু লেবীৰ সন্তান পুৰোহিতবিলাক ওচৰলৈ আহিব; কিয়নো তোমাৰ ঈশ্বৰ যিহোৱাই নিজৰ পৰিচৰ্য্যা কৰিবলৈ আৰু যিহোৱাৰ নামেৰে আশীৰ্ব্বাদ কৰিবলৈ তেওঁবিলাককেই মনোনীত কৰিলে; আৰু তেওঁবিলাকৰ বাক্য অনুসাৰে প্ৰত্যেক বিবাদ আৰু আঘাতৰ বিচাৰ নিস্পত্তি হ’ব।
\v 6 পাছে সেই শৱৰ ওচৰত থকা, সেই নগৰৰ আটাই বৃদ্ধবিলাকে উপত্যকাত ডিঙি ভঙা গৰুজনীৰ ওপৰত নিজ নিজ হাত ধুব,
\v 7 আৰু তেওঁবিলাকে উত্তৰ দি ক’ব, আমাৰ হাতে এই ৰক্তপাত কৰা নাই, আৰু আমাৰ চকুৰে ইয়াক দেখা নাই।
\v 8 হে যিহোৱা, তুমি মুক্ত কৰা তোমাৰ প্ৰজা ইস্ৰায়েলক ক্ষমা কৰি, তোমাৰ প্ৰজা ইস্ৰায়েলৰ গাত নিৰ্দোষীৰ ৰক্তপাতৰ দোষ নেপেলাবা। তাতে তেওঁবিলাকলৈ সেই ৰক্তপাতৰ দোষ ক্ষমা কৰা হ’ব;
\v 9 এইদৰে তুমি যিহোৱাৰ দৃষ্টিত যি ভাল, তাকেই কৰি তোমাৰ মাজৰ পৰা নিৰ্দোষীৰ সেই ৰক্তপাতৰ দোষ দূৰ কৰিবা।
\p
\v 10 তুমি তোমাৰ শত্ৰূবোৰৰ বিৰুদ্ধে যুদ্ধ কৰিবলৈ ওলাই গ’লে, যদি তোমাৰ ঈশ্বৰ যিহোৱাই সিহঁতক তোমাৰ হাতত দিয়ে, আৰু তুমি সেইবোৰক বন্দী কৰি আনা,
\v 11 আৰু সেই বন্দী কৰি অনা লোকবিলাকৰ মাজত কোনো সুন্দৰী তিৰোতাক দেখি, তাইত আসক্ত হৈ যদি তুমি তাইক বিয়া কৰিব খোজা,
\v 12 তেন্তে তাইক তোমাৰ ঘৰলৈ নিবা, আৰু তাই নিজৰ মুৰ খুৰাই নখ কাটি,
\v 13 বন্দী অৱস্থাৰ কাপোৰ সোলোকাই থৈ, তোমাৰ ঘৰত থাকি বাপেক-মাকৰ নিমিত্তে পুৰা এমাহ বিলাপ কৰিব; তাৰ পাছত তুমি তাইত গমণ কৰিব পাৰিবা, তুমি তাইৰ স্বামী হ’বা, আৰু তাই তোমাৰ ভাৰ্য্যা হ’ব।
\v 14 পাছে যদি তুমি তাইত সন্তোষ নোপোৱা, তেন্তে তাই যি ঠাইলৈ যাবৰ ইচ্ছা হয়, সেই ঠাইলৈ তাইক যাব দিবা; কিন্তু কোনোমতে ধন লৈ তাইক নেবেচিবা, তুমি তাইলৈ বেটীৰ নিচিনাকৈ ব্যৱহাৰ নকৰিবা, কিয়নো তুমি তাইৰ মান হানি কৰিল।
\p
\v 15 যদি কোনো পুৰুষৰ লাগী আৰু এলাগী দুজনী তিৰোতা থাকে, আৰু লাগী আৰু এলাগী দুয়োজনীয়ে তালৈ সন্তান জন্মায়, কিন্তু যদি বৰ পুতেক এলাগীজনীৰ সন্তান হয়,
\v 16 তেন্তে নিজ পুতেক হঁতক সম্পত্তিৰ অধিকাৰ কৰোৱা দিনা, এলাগী জনাৰ পৰা হোৱা বৰ পুতোক থাকোঁতে, সি লাগীজনীৰ পুতেকক জ্যেষ্ঠাধিকাৰ দিব নোৱাৰিব।
\v 17 কিন্তু সি সকলো সম্পত্তি দুভাগ দি এলাগীজনীৰ পুতেককে বৰ-পো বুলি স্বীকাৰ কৰিব; কাৰণ সি তাইৰ শক্তিৰ প্ৰথম ফল; জ্যেষ্ঠাধিকাৰ তাৰেইহে।
\p
\v 18 মাক-বোপেকৰ কথা নুশুনা, আৰু শাস্তি দিলেও তেওঁবিলাকলৈ কাণ নিদিয়া এনে অবাধ্য আৰু বিৰোধী ল’ৰা কোনো মানুহৰ থাকিলে,
\v 19 তাৰ বাপেক-মাকে তাক ধৰি, নিজৰ নগৰৰ বৃদ্ধবিলাকৰ গুৰিলৈ সি নিবাস কৰা নগৰৰ দুৱাৰ-মুখলৈ লৈ গৈ,
\v 20 নগৰৰ বৃদ্ধলোক বিলাকক ক’ব “আমাৰ এই পো অবাধ্য আৰু বিৰোধী, আমাৰ কথা নুশুনে, সি অপব্যয়ী আৰু মদপী।”
\v 21 তেতিয়া সি নিবাস কৰা নগৰৰ সকলো লোকে তাক শিল দলিয়াই বধ কৰিব; এইদৰে তুমি তোমাৰ মাজৰ পৰা তেনে দুষ্টতা দূৰ কৰিবা, তাতে আটাই ইস্ৰায়েলে শুনি ভয় পাব।
\p
\v 22 আৰু কোনো মানুহে প্ৰাণ দণ্ডৰ যোগ্য পাপ কৰিলে যদি তাৰ প্ৰাণদণ্ড হয়, আৰু তুমি তাক শৱ কাঠ এডালত আঁৰি ৰাখা,
\v 23 তেন্তে তাৰ শৱ ৰাতি কাঠডালৰ ওপৰত থাকিবলৈ নিদিবা, কিন্তু সেইদিনাই তাক পুতিবা; কিয়নো যাৰ শৱ আঁৰি থোৱা হয় সি ঈশ্বৰৰ অভিশপ্ত। তাতে, তোমাৰ ঈশ্বৰ যিহোৱাই অধিকাৰৰ অৰ্থে যি দেশ দিছে সেই দেশ তুমি অশুচি নকৰিবা।
\c 22
\s ওচৰ-চুবুৰীয়াক দয়া কৰিবলৈ আদেশ। চৰাইৰ বাহ, নতুন ঘৰ কৰা আদি নানা কথা। সতীত্ব আৰু বিবাহ বিষয়ক বিধি।
\p
\v 1 তোমাৰ কোনো ভাইৰ গৰু, বা মেৰ, বা ছাগকে বাট হেৰুৱা দেখিলে, তুমি তালৈ অৱহেলা নকৰিবা, তোমাৰ ভাইৰ গুৰিলৈ অৱশ্যে তাক ওভটাই নিবা।
\v 2 যদি তোমাৰ সেই ভাই ওচৰত নাই, বা সেই ভাই কোন তাক জনা নাযায়, তেন্তে সেই পশুক তুমি নিজ ঘৰলৈ নি, সেই ভায়ে বিচাৰি নাহে মানে তাক তোমাৰ ঘৰত ৰাখিবা; পাছে তুমি তাক ওলোটাই দিবা।
\v 3 তুমি তাৰ গাধলৈ আৰু কাপোৰলৈকো সেইদৰেই কৰিবা; তোমাৰ ভাইৰ হেৰোৱা যিকোনো বস্তু তুমি পোৱা, সেই সকলো বিষয়তে তুমি সেইদৰে কৰিবা; তুমি তালৈ অৱহেলা কৰা অনুচিত।
\v 4 তোমাৰ ভাইৰ গাধ বা গৰুক বাটত পৰি থকা দেখিলে, তুমি সেইবোৰলৈ অৱহেলা নকৰিবা; সেইবোৰক তুলিবলৈ তাক সহায় কৰিবা।
\p
\v 5 পুৰুষে যি পিন্ধে, তাক তিৰোতা মানুহে পিন্ধিব নালাগে, বা পুৰুষে তিৰোতা মানুহৰ কাপোৰ পিন্ধিব নালাগে ; কিয়নো যি কোনোৱে তেনে কাৰ্য্য কৰে , সি যিহোৱাৰ ঘিণলগা।
\p
\v 6 যদি তুমি বাটৰ কাষত থকা গছত বা মাটিত পোৱালি বা কণী থকা কোনো চৰাইৰ বাহ অকস্মাৎ দেখা, আৰু মাকে সেই পোৱালি বা কণীৰ ওচৰত উমনি লৈ আছে, তেন্তে তুমি পোৱালিবোৰে সৈতে মাইকীজনী নধৰিবা;
\v 7 তোমাৰ মঙ্গল হ’বলৈ, আৰু তোমাৰ আয়ুস দীঘল হ’বলৈ, তুমি মাকক অৱশ্যে এৰি দিবা, কিন্তু পোৱালি হ’লে নিজৰ নিমিত্তে ল’ব পাৰা।
\p
\v 8 কোনো মানুহ তোমাৰ ঘৰৰ চালৰ পৰা পৰিলে তুমি নিজ ঘৰৰ ওপৰত ৰক্তপাতৰ দোষ নঘটাবৰ নিমিত্তে, তুমি নতুন ঘৰ সাজিলে, তাৰ চালৰ ওপৰত চাৰিওফালে বেৰ নিৰ্ম্মাণ কৰিবা।
\p
\v 9 তোমাৰ দ্ৰাক্ষাবাৰীত দুবিধ গুটি নিসিঁচিবা; সিঁচিলে, তুমি বোৱা গুটি আৰু দ্ৰাক্ষাবাৰীৰ ফল উভয়ে পবিত্ৰীকৃত হ’ব।
\v 10 গৰুকে আৰু গাধকে জুঁটি হাল নাবাবা।
\v 11 নোম আৰু শণ সুতা মিহলোৱা কাপোৰ নিপিন্ধিবা।
\p
\v 12 তোমাৰ গাত লোৱা কাপোৰৰ চাৰি চুকত, পকোৱা সুতাৰে থোপা কৰাবা।
\p
\v 13 কোনো পুৰুষে এজনী তিৰোতা বিয়া কৰি তাইত গমণ কৰাৰ পাছত যদি তাইক ঘিণ কৰে,
\v 14 আৰু তাইৰ অহিতে অনৰ্থক অপবাদ দিয়ে, আৰু তাইৰ দুৰ্নাম কৰি কয়, মই এই তিৰোতাক বিয়া কৰিলোঁ, হয়, কিন্তু মই তাইত গমণ কৰা কালত, তাই যে কুমাৰী তাৰ চিন নাপালোঁ,
\v 15 তেন্তে সেই ছোৱালীৰ বাপেক-মাকে, তাই যে কুমাৰী, তাৰ চিন নগৰৰ বৃদ্ধবিলাকৰ গুৰিলৈ নগৰৰ দুৱাৰমুখলৈ লৈ যাব;
\v 16 আৰু ছোৱালীৰ বাপেকে বৃদ্ধলোকবিলাকক ক’ব, মই এই মানুহৰ সৈতে মোৰ জীক বিয়া দিছিলোঁ; ই তাইক ঘিণ কৰে; আৰু চোৱা, তোমাৰ জীয়েৰা যে কুমাৰী, তাৰ চিন মই পোৱা নাই, এনে কথা কৈ, সি তাইক অনৰ্থক অপবাদ দিছে; কিন্তু মোৰ জী যে কুমাৰী, তাৰ চিন এইয়া চোৱা, এই বুলি কোৱাৰ পাছত তেওঁবিলাকে নগৰৰ বৃদ্ধলোক বিলাকৰ আগত সেই কাপোৰ মেলি দেখুৱাব।
\v 17 আর দেখ, এ অপবাদ দিয়া বলে, আমি তোমার কন্যার কৌমার্য্যের চিহ্ন পাই নাই; কিন্তু আমার কন্যার কৌমার্য্যের চিহ্ন এই দেখুন। আর তাহারা নগরের প্রাচীনবর্গের সাক্ষাতে সেই বস্ত্র বিস্তার করিবে।
\v 18 পাছে নগৰৰ বৃদ্ধলেকবিলাকে সেই পুৰুষক ধৰি শাস্তি দিব;
\v 19 আৰু এশ চেকল ৰূপ তাৰ জৰিমনা কৰি ছোৱালীৰ বাপেকক দিব। কিয়নো সেই মানুহে ইস্ৰায়েলীয়া কুমাৰীৰ দুৰ্নাম কৰিলে; পাছত তায়েই তাৰ তিৰোতা হ’ব, আৰু সি জীয়াই থাকে মানে তাইক এৰিব নোৱাৰিব।
\v 20 কিন্তু সেই ছোৱালী যে কুমাৰী, তাৰ চিন নোপোৱা কথা যদি সচাঁ হয়,
\v 21 তেন্তে তেওঁবিলাকে সেই ছোৱালীজনীক নিজৰ বাপেকৰ ঘৰৰ দুৱাৰ মুখলৈ উলিয়াই নিব, আৰু নগৰৰ লোকবিলাকে তাই মৰাকৈ তাইলৈ শিল দলিয়াব; কিয়নো তাই নিজৰ বাপেকৰ ঘৰত ব্যভিচাৰ কৰি ইস্ৰায়েলৰ মাজত দুৰ্যশৰ কাম কৰিলে; এইদৰে তুমি ইস্ৰায়েলৰ মাজৰ পৰা তেনে দুষ্টতা দূৰ কৰিবা।
\p
\v 22 কোনো পুৰুষ যদি স্বামী থকা তিৰোতাৰ লগত শয়ন কৰোঁতে ধৰা পৰে, তেন্তে তিৰোতাৰ লগত শয়ন কৰা পুৰুষ আৰু তিৰোতাজনী দুয়োটাৰে প্ৰাণ দণ্ড হ’ব; এইদৰে তুমি ইস্ৰয়েলৰ মাজৰ পৰা দুষ্টতা দুৰ কৰিবা।
\p
\v 23 যদি কোনো লোকলৈ বাগদান কৰি কুমাৰী ছোৱালীক কোনো মানুহে নগৰৰ মাজত পাইতাইৰ লগত শময় কৰে,
\v 24 তেন্তে তোমালোকে সিহঁত দুয়োটাকে সেই নগৰৰ দুৱাৰ মুখলৈ উলিয়াই নি, সিহঁত মৰাকৈ সিহঁতলৈ শিল দলিয়াবা; নগৰৰ মাজত থাকিও ছোৱালীয়ে চিঞঁৰ নমৰাৰ কাৰণে ছোৱালীজনীক, আৰু পুৰুষে লোকৰ তিৰোতা নষ্ট কৰাৰ কাৰণে পুৰুষটোক বধ কৰিবা। এইদৰে তুমি তোমাৰ মাজৰ পৰা তেনে দুষ্টতা দূৰ কৰিবা।
\p
\v 25 কিন্তু যদি সেই পুৰুষে, বাগদান কৰা ছোৱালীক পথাৰতে পাই, তাইক ধৰি তাইৰ লগত শয়ম কৰে, তেন্তে কেৱল লগত শয়ন কৰা পুৰুষটোৰহে প্ৰাণদণ্ড হ’ব;
\v 26 কিন্তু ছোৱালীজনী একো নকৰিবা, তাইৰ প্ৰাণদণ্ডৰ যোগ্য দোষ নাই; কিয়নো, যেনেকৈ কোনো মানুহে লোকৰ বিৰুদ্ধে উঠি তাক বধ কৰে, ইও তেনেকৈ হয়;
\v 27 কাৰণ পুৰুষে পথাৰতে তাইক পালে, তাতে সেই ছোৱালীয়ে চিঞঁৰ মাৰিলে হয়, কিন্তু তাইক নিস্তাৰ কৰিবলৈকোনো নাছিল।
\p
\v 28 যদি কোনো মানুহে , বাগদান নকৰা এজনী কুমাৰী ছোৱালীক পাই তাইক ধৰি তাইৰ লগত শয়ন কৰে, আৰু সিহঁত ধৰা পৰে,
\v 29 তেন্তে তাইৰ লগত শয়ন কৰা পুৰুষে ছোৱালীজনীৰ বাপেকক পঞ্চাশ চেকল ৰূপ দিব, আৰু সি তাইৰ মান হানি কৰা বাবে তায়েই তাৰ তিৰোতা হ’ব; সি জীয়াই থাকে মানে তাইক এৰিব নোৱাৰিব।
\p
\v 30 কোনো পুৰুষে নিজ বাপেকৰ ঘৈণীয়েকক গ্ৰহণ নকৰিব, আৰু নিজ বাপেকৰ আৱৰণীয় কাপোৰ নুগুচাব।
\c 23
\s সমাজভুক্ত হ’ব নোৱাৰা লোকৰ বিষয়। ছাউনি শুচি ৰখা, বন্দী ওলোটাই দিয়া আদি নানা নিষেধ।
\p
\v 1 অণ্ডকোষ খুন্দা, বা গুপুত অঙ্গ কটা মানুহ যিহোৱাৰ সমাজত নোসোমাব।
\v 2 জহৰা মানুহ যিহোৱাৰ সমাজত নোসোমাব; তাৰ দহ পুৰুষলৈকে তাৰ কোনেও যিহোৱাৰ সমাজত সোমাব নোৱাৰিব।
\p
\v 3 অম্মোনীয়া আৰু মোৱাবীয়া লোক যিহোৱাৰ সমাজত সোমাব নোৱাৰিব; দহ পুৰুষলৈকে কেতিয়াও সিহঁতৰ মাজৰ কোনেও যিহোৱাৰ সমাজত সোমাব নোৱাৰিব;
\v 4 কিয়নো মিচৰৰ পৰা তোমালোক অহা সময়ত সিহঁতে অন্ন-জল লৈ তোমালোকেৰে সৈতে বাটত সাক্ষাৎ নহ’ল, আৰু তোমাক শাও দিবলৈ তোমাৰ অহিতে অৰাম-নহৰয়িমত থকা পথোৰ-নিবাসী বিয়োৰৰ পুতেক বিলিয়মক ধন দিছিল।
\v 5 তথাপি তোমাৰ ঈশ্বৰ যিহোৱাই বিলিয়মৰ কথা শুনিবলৈ সন্মত নহ’ল; কিন্তু তোমাৰ ঈশ্বৰ যিহোৱাই তোমাক প্ৰেম কৰাৰ কাৰণে তোমাৰ পক্ষে সেই শাও আশীৰ্ব্বাদত পৰিণত কৰিলে।
\v 6 তুমি জীয়াই থাকামানে কেতিয়াও সিহঁতৰ মঙ্গল কি উন্নতিলৈ চেষ্টা নকৰিবা।
\p
\v 7 তুমি কোনো ইদোমীয়া লোকক ঘিণ নকৰিবা, কিয়নো সি তোমাৰ ভাই; কোনো মিচৰীয়া লোকক ঘিণ নকৰিবা, কাৰণ তুমি তাৰ দেশত বিদেশী আছিলা।
\v 8 সিহঁতৰ পৰা উৎপন্ন হোৱা সন্তান তৃতীয় পুৰুষত যিহোৱাৰ সমাজত সোমাব পাৰিব।
\p
\v 9 তুমি শত্ৰূবোৰৰ বিৰুদ্ধে ওলাই যুদ্ধ-যাত্ৰা কৰা সময়ত, আটাই মন্দৰ পৰা নিজক ৰাখিবা।
\v 10 তোমাৰ মাজত যদি কোনো মানুহ ৰাতি ঘটা ঘটনাৰে অশুচি হয়, তেন্তে সি ছাউনিৰ বাহিৰলৈ যাব, ছাউনিৰ ভিতৰত নোসোমাব;
\v 11 কিন্তু সন্ধ্যা হ’লে, সি পানীত পানীত গা ধুব; আৰু সূৰ্য্য মাৰ যোৱাৰ পাছত তেওঁ ছাউনিত সোমাব পাৰিব।
\v 12 আৰু তুমি ছাউনিৰ বাহিৰত এটা ঠাই নিৰূপণ কৰিবা; বাহিৰ ফুৰিব লাগিলে সেই ঠাইলৈকে যাবা;
\v 13 আৰু তোমাৰ সামগ্ৰীৰ মাজত এখন খন্তি থাকিব; বাহিৰ ফুৰিবলৈ যাওঁতে বহাকালত তাৰে সৈতে মাটি খানিবা, পাছে ঘুৰি তোমাৰ পৰা বাহিৰ হোৱা মল পুতি থবা;
\v 14 কিয়নো তোমাক ৰক্ষা কৰিবলৈ, আৰু তোমাৰ শত্ৰূবোৰক তোমাৰ হাতত দিবলৈ তোমাৰ ঈশ্বৰ যিহোৱাইতোমাৰ ছাুনিৰ মাজত অহা-যোৱা কৰে; এই হেতুকে, তেওঁ তোমাৰ মাজত কোনো অশুচি বস্তু দেখি তোমাৰ পৰা বিমুখ নহ’বলৈ, তোমাৰ ছাউনি পবিত্ৰ হ’ব লাগে।
\p
\v 15 কোনো বন্দী তাৰ গৰাকীৰ পৰা তোমাৰ ওচৰলৈ পলাই গ’লে, তুমি তাক তাৰ গৰাকীৰ হাতত শোধাই নিদিবা।
\v 16 সি তোমাৰ কোনো এখন নগৰৰ দুৱাৰৰ ভিতৰত নিজ ইচ্ছাৰে মনোনীত কৰা ঠাইত তোমাৰ মাজত বাস কৰিব; তুমি তাক উপদ্ৰৱ নকৰিবা।
\p
\v 17 ইস্ৰায়েলৰ জীয়াৰীবিলাকৰ মাজত কোনো নটী, আৰু ইস্ৰায়েলৰ ডেকাবিলাকৰ মাজত কোনো নটা নহওক;
\v 18 কোনো সঙ্কল্প-সিদ্ধিৰ অৰ্থে তোমাৰ বেশ্যাৰ ধন, বা কুকুৰৰ ধন তোমাৰ ঈশ্বৰ যিহোৱাৰ গৃহলৈ নানিবা, কিয়নো সেই দুয়ো তোমাৰ ঈশ্বৰ যিহোৱাৰ ঘিণলগা।
\p
\v 19 তুমি বাঢ়িৰ অৰ্থে নিজ ভাইক ধাৰ নিদিবা; ৰূপ বা খোৱা বস্তু, নাইবা যি বস্তু বাঢ়িৰ অৰ্থে ধাৰ দিব পাৰি, সেই বস্তুৰ বাঢ়ি নল’বা।
\v 20 তুমি পৰজাতিক বাঢ়িৰ অৰ্থে ধাৰ দিব পাৰা; কিন্তু, তুমি যি দেশ অধিকাৰ কৰিবলৈ গৈছা, সেই দেশত তোমাৰ হাতে কৰা সকলো কাৰ্য্যত তোমাৰ ঈশ্বৰ যিহোৱাই তোমাক আশীৰ্ব্বাদ কৰিবৰ নিমিত্তে, নিজ ভাইক হ‘লে বাঢ়িৰ অৰ্থে ধাৰ নিদিবা ।
\p
\v 21 তুমি তোমাৰ ঈশঅবৰ যিহোৱাৰ উদ্দেশ্যে সঙ্কল্প কৰিলে, তাক সিদ্ধ কৰিবলৈ পলম নকৰিবা; কিয়নো তোমাৰ ঈশ্বৰ যিহোৱাই তোমাৰ পৰা তাক নিশ্চয়ে দাওয়া কৰিব; নিদিলে তোমাৰ পাপ হ’ব।
\v 22 কিন্তু যদি তুমি সঙ্কল্পৰ পৰা ক্ষান্ত থাকা, তেন্তে তাত তোমাৰ পাপ নহ’ব।
\v 23 তুমি নিজ মুখে প্ৰতিজ্ঞা কৰাৰ দৰে, তোমাৰ মুখৰ পৰা ওলোৱা বাক্য পালন কৰি সেই মতে কাৰ্য্য কৰিবা।
\p
\v 24 লোকৰ দ্ৰাক্ষাবাৰীলৈ গ’লে, তুমি নিজ ইচ্ছামতে হেঁপাহ পলুৱাই দ্ৰাক্ষাগুটি খাব পাৰিবা, কিন্তু পাত্ৰত অলপো নল’বা।
\v 25 অন্যৰ নোদোৱা ধানৰ খেতিত সোমালে, তুমি নিজ হাতেৰে চেঁই ছিঙিব পাৰিবা, কিন্তু অন্যৰ নোদোৱা শস্যত কাচি নলগাবা।
\c 24
\s তিৰোতাক ত্যাগ-পত্ৰ দিয়া, আৰু অলপতে বিয়া কৰা আদি নানা বিষয়ৰ বিধি।
\p
\v 1 কোনো পুৰুষে কোনো তিৰোতাক বিয়া কৰাৰ পাছত, যদি তাইত কোনো দোষ পোৱাৰ কাৰণে, তাই তাৰ দৃষ্টিত অনুগ্ৰহ নাপায়, তেন্তে সেই পুৰুষে তাইৰ নিমিত্তে এখন ত্যাগ-পত্ৰ লিখি তাইৰ হাতত দি, তাইক নিজ ঘৰৰ পৰা বিদায় কৰিব পাৰিব।
\v 2 আৰু সেই তিৰোতাই তাৰ ঘৰৰ পৰা ওলাই গৈ, আন পুৰুষৰে সৈতে বিয়া হ’ব পাৰিব।
\v 3 কিন্তু পাছৰ পাছৰ গিৰিয়েকেও যদি তাইক ঘিণ কৰে, আৰু তাইৰ নিমিত্তে এখন ত্যাগ-পত্ৰ লিখি তাইৰ হাতত দি, নিজৰ ঘৰৰ পৰা তাইক বিদায় কৰে নাইবা পাছে বিয়া কৰা গিৰিয়েকটো যদি মৰে,
\v 4 তেন্তে তাইক বিদায় কৰা প্ৰথমটো গিৰিয়েকে, তাই অশুচি হৈ পৰাৰ পাছত, আকৌ তাইক বিয়া কৰিব নোৱাৰিব; কিয়নো যিহোৱাৰ দৃষ্টিত সেয়ে ঘিণলগীয়া কাৰ্য্য; তোমাৰ ঈশ্বৰ যিহোৱাই অধিকাৰৰ অৰ্থে তোমাক যি দেশ দিছে তাক পাপত নেপেলাবা।
\p
\v 5 অলপতে বিয়া কৰা পুৰুষ সৈন্য সমুহৰ লগত ওলাই নাযাব, আৰু তাক কোনো কাৰ্য্যৰ ভাৰ দিয়া নাযাব; তেওঁ এবছৰলৈকে স্বচ্ছন্দে নিজ ঘৰত থাকি নিজ বিয়া কৰোৱা তিৰোতাক আনন্দিত কৰিব।
\p
\v 6 কোনোৱে কাৰো জাঁত শিল বা তাৰ ওপৰ ভাগ বন্ধক নলব; তাকে কৰিলে প্ৰাণ বন্ধক লোৱা হয়।
\p
\v 7 কোনো মানুহে যদি নিজ ভাই ইস্ৰায়েলৰ সন্তানবিলাকৰ মাজৰ কোনোক চুৰ কৰে, আৰু তালৈ বন্দীৰূপে ব্যৱহাৰ কৰে বা তাক বেচে আৰু ধৰা পৰে, তেন্তে সেই চোৰৰ প্ৰাণ দণ্ড হ’ব, এইদৰে তুমি তোমাৰ মাজৰ পৰা এনে দুষ্টতা দূৰ কৰিবা।
\p
\v 8 লেবীয়া পুৰোহিত বিলাকে তোমালোকক দিয়া শিক্ষামতে যত্নেৰে কাৰ্য্য কৰিবলৈ, কুষ্ঠৰোগৰ বিষয়ে তুমি সাৱধান হ’বা; মই তেওঁবিলাকক যি যি আজ্ঞা দিছোঁ, তাক পালন কৰি সেই মতে কাৰ্য্য কৰিবা।
\v 9 মিছৰ দেশ পৰা তোমালোক অহা সময়ত বাটত, তোমালোকৰ ঈশ্বৰ যিহোৱাই মিৰিয়মলৈ কি কৰিছিল তাক সোঁৱৰণ কৰিবা।
\p
\v 10 তোমাৰ ওচৰ-চুবুৰীয়াক কিবা ধাৰে দিলে, বন্ধকী বস্তু আনিবৰ নিমিত্তে তাৰ ঘৰত তুমি নোসোমাবা।
\v 11 তুমি বাহিৰত থিয় হৈ থাকিবা, আৰু ধৰুৱাই বন্ধকী বস্তু উলিয়াই তোমাৰ গুৰিলৈ আনিব।
\v 12 আৰু সি যদি দুখীয়া মানুহ হয়, তেন্তে তুমি বন্ধকী বস্তু ৰাখি নিদ্ৰা নাযাবা।
\v 13 সূৰ্য্য মাৰ যোোৱা সময়ত তুমি তাৰ সেই বস্তু তাক অৱশ্যে ওলোটাই দিবা; তাতে সি নিজৰ কাপোৰ লৈ শয়ন কৰি তোমাক আশীৰ্ব্বাদ দিব, আৰু তোমাৰ ঈশ্বৰ যিহোৱাৰ সাক্ষাতে সেইয়ে তোমাৰ ধাৰ্ম্মিকতা স্বৰূপ হ’ব।
\p
\v 14 তোমাৰ ভাই হওক, বা তোমাৰ দেশৰ নগৰৰ দুৱাৰৰ ভিতৰত থকা বিদেশীয়েই হওক, দিনে বেচ-খোৱা দুখীয়া-দৰিদ্ৰ চাকৰক উপদ্ৰৱ নকৰিবা।
\v 15 সেই দিনাই তাৰ বেচা তাক দিবা, সূৰ্য্য মাৰ যোৱালৈকে তাক নাৰাখিবা; কিয়নো সি দুখীয়া, আৰু সেই ধনত তাৰ প্ৰাণ লাগি আছে; নিদিলে, সি তোমাৰ অহিতে যিহোৱাৰ আগত কাতৰোক্তি কৰিলে, তোমাৰ পাপ হ’ব ।
\p
\v 16 সন্তানৰ দোষত পিতৃ, বা পিতৃৰ দোষত সন্তানৰ প্ৰাণ দণ্ড কৰা নহ’ব; প্ৰতিজনে নিজ নিজ প্ৰাণৰ কাৰণে প্ৰাণদণ্ড ভোগ কৰিব।
\p
\v 17 তুমি বিদেশীৰ বা পিতৃহীনৰ বিচাৰত অন্যায় নকৰিবা, আৰু বিধৱাৰ কাপোৰ বন্ধক নল’বা;
\v 18 কিন্তু তুমি যে মিছৰত বন্দী আছিলা, আৰু তোমাৰ ঈশ্বৰ যিহোৱাই যে তাৰ পৰা তোমাক মুক্ত কৰিলে, তাক সোঁৱৰণ কৰিবা; এই নিমিত্তে মই তোমাক এই কাৰ্য্য কৰিবলৈ আজ্ঞা দিছোঁ।
\p
\v 19 তুমি খেতিৰ শস্য দোৱাৰ সময়ত, যদি মুঠি এটা পাহৰি এৰি আহাঁ, তেন্তে তাক আনিবলৈ উলটি নাযাবা; সেয়ে বিদেশীৰ, পিতৃহীনৰ, আৰু বিধৱাৰ নিমিত্তে হ’ব; তোমাৰ ঈশ্বৰ যিহোৱাই তোমাৰ হাতে কৰাআটাই কাৰ্য্যত তোমাক আশীৰ্ব্বাদ দিবৰ নিমিত্তে, ইয়াকে কৰিবা।
\v 20 যেতিয়া তুমি তোমাৰ জিতগছৰ গুটি পাৰা, তেতিয়া তুমি অৱশিষ্ট থকা গুটিৰ নিমিত্তে ডালবোৰ নাচাবা; সেয়ে বিদেশীৰ, পিতৃহীনৰ, আৰু বিধৱাৰ হ’ব।
\v 21 যেতিয়ো তোমাৰ দ্ৰাক্ষাবাৰীৰ দ্ৰাক্ষাগুটি চপোৱা, তেতিয়া এৰি যোৱা গুটি তুমি নিছিঙিবা; সেয়ে বিদেশীৰ, পিতৃহীনৰ, আৰু বিধৱাৰ হ’ব।
\v 22 কিন্তু তুমি যে মিছৰ দেশত বন্দী আছিলা, তাক সোঁৱৰণ কৰিবা; এই নিমিত্তে মই তোমাক এই কাৰ্য্য কৰিবলৈ আজ্ঞা দিছোঁ।
\c 25
\s প্ৰহাৰ কৰা নিয়ম। মৃত ভায়েক কি ককায়েকৰ ঘৈণীয়েকক বিয়া কৰা। ঠিক দগা আৰু জোখ।
\p
\v 1 মানুহবিলাকৰ মাজত বিবাদ হ’লে, সিহঁতে যদি বিচাৰ স্থানলৈ যায়, আৰু বিচাৰকৰ্ত্তা বিলাকে সিহঁতৰ বিচাৰ কৰে, তেন্তে সিহঁতে নিৰ্দোষীক নিৰ্দোষী কৰিব, আৰু দোষীক দোষী কৰিব;
\v 2 তাতে, যদি দোষী লোক প্ৰহাৰৰ যোগ্য হয়, তেন্তে বিচাৰকৰ্ত্তাই তাক শুৱাই লৈ, তাৰ দোষ অনুসাৰে গণি গণি নিজৰ সাক্ষাতে তাক কোবোৱাব।
\v 3 তেওঁ তাক চল্লিশ কোব মৰাব পাৰে, তাৰ অধিক নহ’ব; নতুবা যদি অধিক হয়, সিমান কোবতকৈ অধিক কোব মৰায়, তেন্তে তোমাৰ ভাই তোমাৰ আগত নীহ যেন হ’ব।
\p
\v 4 শস্য মাৰোঁতে গৰুৰ মুখত মোখোৰা নাবান্ধিবা।
\p
\v 5 যদি ককাই-ভাইহঁত একেলগে থাকে, আৰু সিহঁতৰ মাজৰ এজন সন্তান নাইকীয়া হৈ মৰে, তেন্তে সেই মৃতকৰ তিৰোতাই বাহিৰৰ আন পুৰুষক বিয়া নকৰিব; তাইৰ দেওৰেক বা বৰ-জনাই তাইক বিয়া কৰি তাইত গমণ কৰিব, আৰু তাইলৈ দেওৰেক বা বৰ-জনাই কৰিবলগীয়া কাৰ্য্য কৰিব।
\v 6 পাছে সেই তিৰোতাই যি প্ৰথম সন্তান জন্মাব, ইস্ৰায়েলৰ মাজৰ পৰা মৃতকৰ নাম লুপ্ত নহ’বৰ নিমিত্তে , সি তাৰ নামে উত্তৰাধিকাৰী হ’ব।
\v 7 আৰু সেই পুৰুষে যদি নিজ ভায়েক বা ককায়েকৰ তিৰোতাক গ্ৰহণ কৰিব নোখোজে, তেন্তে তাৰ ককায়েক বা ভায়েকৰ সেই তিৰোতাই নগৰৰ দুৱাৰ মুখলৈ বৃদ্ধলোকবিলাকৰ ওচৰলৈ গৈ ক’ব, মোৰ দেওৰ বা বৰজনাই ইস্ৰায়েলৰ মাজত নিজ ককায়েক বা ভায়েকৰ নাম ৰাখিবলৈ অসন্মত; সি মোলৈ দেওৰ বা বৰজনাই কৰিবলগীয়া কাৰ্য্য কৰিবলৈ ইচ্ছা নকৰে।
\v 8 তেতিয়া তাৰ নগৰৰ বৃদ্ধ লোকবিলাক তাক মাতি আনি ক’ব; তাতে সি উঠি থিয় হৈ, এইক নিবলৈ মোৰ ইচ্ছা নাই, এই বুলি কয়,
\v 9 তেন্তে তাৰ ককায়েক বা ভায়েকৰ ঘৈণীয়েকে বৃদ্ধলোকবিলাকৰ সাক্ষাতে দেওৰেক বা বৰজনাৰ গুৰিলৈ গৈ তাৰ ভৰিৰ পৰৈ জোতা সোলোকাব, আৰু তাৰ মুখত থু পেলাই উত্তৰ দি ক’ব, যি কোনোৱে নিজ ককায়েক বা ভায়েকৰ বংশ উৎপন্ন নকৰিব, তালৈ এইদৰে কৰা যাব।
\v 10 আৰু ইস্ৰায়েলৰ মাজত তাৰ নাম জোতা-সোলোকা বংশ বুলি প্ৰখ্যাত হ’ব।
\p
\v 11 পুৰুষবিলাকে ইজনে সিজনে কাজিয়া কৰিলে, সিহঁতৰ এজনৰ তিৰোতাই যদি প্ৰহাৰ কৰাটোৰ হাতৰ পৰা গিৰিয়েকক এৰুৱাবলৈ গৈ হাত মেলি প্ৰহাৰ কৰাটোৰ গুপুত অঙ্গত দৰে,
\v 12 তেন্তে তুমি তাইৰ হাত কাটি পেলাবা, তুমি কৃপাদৃষ্টি নকৰিবা।
\p
\v 13 তোমাৰ মোনা সৰূ-বৰ দুই ৰকম দগা নাথাকক।
\v 14 তোমাৰ ঘৰত সৰু-বৰ দুবিধৰ ঐফাৰ জোখ থাকিব নালাগে।
\v 15 তোমাৰ ঈশ্বৰ যিহোৱাই তোমাক যি দেশ দিছে, সেই দেশত তোমাৰ আয়ুস দীঘল হ’বৰ নিমিত্তে তুমি ঠিক আৰু ন্যায় দগা, ঠিক আৰু ন্যায় ঐফা জোখ ৰাখিবা।
\v 16 কাৰণ যিবোৰে এনে কাৰ্য্য কৰে, সেই সকলোবোৰ তোমাৰ ঈশ্বৰ যিহোৱাৰ ঘিণ লগা।
\p
\v 17 মিছৰৰ পৰা তুমি ওলাই আহোঁতে, বাটত অমালেকে তোমালৈ কি কৰিলে,
\v 18 তোমাক বাটত লগ পাই তোমাৰ পাছে পাছে গৈ, তুমি শ্ৰান্ত আৰু ক্লান্ত হোৱা কালত সি ঈশ্বৰক ভয় নকৰি তোমাৰ পাছত যোৱা দুৰ্ব্বল লোকবিলাকক কেনেকৈ বধ কৰিলে, তাক সোঁৱৰণ কৰিবা।
\v 19 এই হেতুকে, তোমাৰ ঈশ্বৰ যিহোৱাই যি দেশ অধিকাৰ কৰিবৰ অৰ্থে, আধিপত্য স্বৰূপে তোমাক দিছে, সেই দেশত তোমাৰ ঈশ্বৰ যিহোৱাই চাৰিওফালে থকা সকলো শত্ৰূৰ পৰা যেতিয়া তোমাক বিশ্ৰাম দিব, তেতিয়া তুমি আকাশৰ তলৰ পৰা অমালেকৰ সোঁৱৰণৰ চিন লুপ্ত কৰিবা, ইয়াক নাপাহৰিবা।
\c 26
\s শস্যৰ আগভাগ আৰু দশমভাগ দিয়া সময়ত ধন্যবাদ আৰু প্ৰাৰ্থনা কৰা।
\p
\v 1 তোমাৰ ঈশ্বৰ যিহোৱাই অধিকাৰৰ অৰ্থে যি দেশ তোমাক দিছে, তুমি যেতিয়া সেই দেশত সোমাই তাক অধিকাৰ কৰি তাৰ মাজত বাস কৰিবা,
\v 2 তেতিয়া তোমাৰ ঈশ্বৰ যিহোৱাই দিয়া সেই ভুমিত উৎপন্ন হোৱা সকলো শস্যৰ যি প্ৰথমে পকা ফল তুমি উৎসৰ্গ কৰিবা, তাৰ কিছু কিছু লৈ পাচিত ভৰাই, তোমাৰ ঈশ্বৰ যিহোৱাৰ নিজ নাম থাকিবৰ নিমিত্তে যি ঠাই মনোনীত কৰিব, সেই ঠাইলৈ যাবা।
\v 3 আৰু সেই কালৰ পুৰোহিত জনৰ আগলৈ গৈ তেওঁক ক’বা, যিহোৱাই আমাক যি দেশ দিম বুলি আমাৰ পুৰ্ব্ব-পুৰুষবিলাকৰ আগত শপত কৰিছিল, সেই দেশত মই সোমালো ইয়াক আজি তোমাৰ ঈশ্বৰ যিহোৱাৰ আগত স্বীকাৰ কৰিছোঁ।
\v 4 তাতে পুৰোহিত জনে তোমাৰ হাতৰ পৰা পাচিটো লৈ, তোমাৰ ঈশ্বৰ যিহোৱাৰ যজ্ঞবেদিৰ আগত থব।
\v 5 আৰু তুমি তোমাৰ ঈশ্বৰ যিহোৱাৰ আগত উত্তৰ কৰি ক’বা, এজন মৰিব লগা অৰামীয়া লোক মোৰ ওপৰ-পিতৃ আছিল; তেওঁ অলপ লোক লগত লৈ, মিছৰলৈ নামি গৈ তাত প্ৰবাস কৰিলে; আৰু সেই ঠাইত মহৎ, পৰাক্ৰমী, আৰু বহু প্ৰজাপুৰ্ণ এক জাতি হৈ উঠিল।
\v 6 পাছে মিচৰীয়া লোক বিলাকে আমাক উপদ্ৰৱ কৰিলে, আমাক দোষ দিলে, আমাক কঠিন ৰূপে বন্দী-কাম কৰালে;
\v 7 তেতিয়া আমি আমাৰ পিতৃবিলাকৰ ঈশ্বৰ যিহোৱাৰ আগত কাঁতৰোক্তি কৰিলোঁ, তাতে যিহোৱাই আমাৰ কাঁতৰোক্তি শুনি, আমাক দুখ, শ্ৰম, আৰু উপদ্ৰৱলৈ দৃষ্টি কৰিলে;
\v 8 আৰু যিহোৱাই বলৱান হাত, মেলা বাহু, মহা ভয়ানক কাৰ্য্য, নানা চিন, আৰু অদ্ভূত ল৭ণেৰে মিছৰৰ পৰা আমাক উলিয়াই,
\v 9 এই ঠাইলৈ আমি দুগ্ধমধু বোৱা দেশ আমাক দিলে।
\v 10 এতিয়া হে যিহোৱা, এইয়া চোৱা, তুমি মোক যি ভুমি দিছা তাৰ ফল প্ৰথমে পকা ভাগ মই আনিছোঁ, এইবুলি তুমি তোমাৰ ঈশ্বৰ যিহোৱাৰ আগত তাক থৈ তোমাৰ ঈশ্বৰ যিহোৱাৰ আগত প্ৰণিপাত কৰিবা,
\v 11 আৰু তোমাৰ ঈশ্বৰ যিহোৱাই তোমাক আৰু তোমাৰ পৰিয়ালক, যি যি মঙ্গল কৰিছে, সেই সকলোতে তুমি তোমাৰ মাজত থকা লেবীয়া আৰু বিদেশী লোকেৰে সৈতে আনন্দ কৰিবা।
\p
\v 12 তৃতীয় বছৰত, অৰ্থাৎ দশম ভাগৰ বছৰত তোমাৰ ভুমিত উৎপন্ন হোৱাৰ দ্ৰব্যৰ দশমভাগ পৃথক কৰি এঁটোৱাৰ পাছত তুমি লেবীয়াক, বিদেশীক, পিতৃহীনক আৰু বিধৱাক তাক দিবা; তাতে তেওঁবিলাকে তোমাৰ নগৰৰ দুৱাৰৰ ভিতৰত তাক খাই তৃপ্ত হ’ব।
\v 13 আৰু তুমি তোমাৰ ঈশ্বৰ যিহোৱাৰ আগত এই কথা ক’বা, তুমি মোক দিয়া তোমাৰ গোটেই ব্যৱস্থা অনুসাৰে মই মোৰ ঘৰৰ পৰা পবিত্ৰীকৃত দ্ৰব্য উলিয়াই আনি লেবীয়াক, বিদেশীক, পিতৃহীনক আৰু বিধাৱাক দিলোঁ; তোমাৰ আজ্ঞাবিলাকৰ মাজৰ কোনো আজ্ঞা লংঘন কৰা নাই আৰু পাহৰাও নাই;
\v 14 শোকৰ কালত মই তাৰ অলপো খোৱা নাই, আৰু অশুচি হোৱা কালত তাৰ একোকে উলিওৱা নাই আৰু মৰা লোকৰ নিমিত্তেও তাৰ অলপকে দিয়া নাই; মোৰ ঈশ্বৰ যিহোৱাৰ বাক্য শুনি, তুমি মোক দিয়া সকলো আজ্ঞাৰ দৰে মই কাৰ্য্য কৰিলো।
\v 15 তুমি নিজ পবিত্ৰ নিবাস স্বৰ্গৰ পৰা দৃষ্টি কৰি, তোমাৰ প্ৰজা ইস্ৰায়েলক আৰু আমাৰ পুৰ্ব্ব-পুৰুষবিলাকৰ আগত তুমি কৰা শপত অনুসাৰে যি ভুমি আমাক দিছা, সেই গাখীৰ-মৌ বোৱা দেশক আশীৰ্ব্বাদ কৰা।
\p
\v 16 আজি তোমাৰ ঈশ্বৰ যিহোৱাই এই বিধি আৰু শাসন-প্ৰণালীবোৰ পালন কৰিবলৈ তোমাক আজ্ঞা কৰিছে; এই হেতুকে তুমি সকলো মন আৰু সকলো প্ৰাণেৰে সেইবোৰ পালন কৰি সেই মতে কাৰ্য্য কৰিবা।
\v 17 মই তোমাৰ ঈশ্বৰ হ’ম, আৰু মোৰ পথত চলি মোৰ বিধি, আজ্ঞা, আৰু শাসন-প্ৰণালীবোৰ পালন কৰিবা, আৰু মোৰ বাক্যলৈ কাণ দিবা, এনে কথা আজি তুমি যিহোৱাক ক’বলৈ কাৰণ দিলা;
\v 18 আৰু, “তোমাৰ প্ৰতিজ্ঞা অনুসাৰে মই তোমাৰ বিশেষ প্ৰজা হ’ম আৰু তোমাৰ সকলো আজ্ঞা পালন কৰিম,
\v 19 তাতে তুমি স্ৰজা সকলো জাতিতকৈ, প্ৰশংসা, যশস্যা, আৰু মৰ্য্যদাত তুমি মোক শ্ৰেষ্ঠ কৰিবা, আৰু তোমাৰ বাক্য অনুসাৰে মই মোৰ ঈশ্বৰ যিহোৱাৰ উদ্দেশ্যে পবিত্ৰ প্ৰজা হ’ম” এনে কথা যিহোৱাইয়ো আজি তোমাক ক’বলৈ কাৰণ দিলে।
\c 27
\s কনান দেশত ব্যৱস্থা লিখিবলৈ, আৰু এবাল পৰ্ব্বতত শাও প্ৰকাশ কৰিবলৈ আদেশ।
\p
\v 1 পাছে মোচিয়ে আৰু ইস্ৰায়েলৰ বৃদ্ধসকলে লোকবিলাকক এই আজ্ঞা কৰিলে, আজি মই তোমালোকক দিয়া গোটেই ব্যৱস্থা তোমালোকে পালন কৰিবা;
\v 2 আৰু তোমাৰ ঈশ্বৰ যিহোৱাই তোমাক যি দেশ দিছে, তুমি যৰ্দ্দন পাৰ হৈ যেতিয়া সেই দেশ পাবাগৈ, তেতিয়া নিজৰ নিমিত্তে কেইটামান ডাঙৰ শিল স্থাপন কৰি তাক চুণেৰে লিপিবা।
\v 3 আৰু তোমাৰ পুৰ্ব্ব-পুৰুষবিলাকৰ ঈশ্বৰ যিহোৱাই তোমালৈ, প্ৰতিজ্ঞা কৰাৰ দৰে, তেওঁ তোমাক যি গাখীৰ মৌ বোৱা দেশ দিছে, তাত যেন তুমি সোমাব পাৰা, এই নিমিত্তে তুমি পাৰ হোৱাৰ পাছত সেই শিলবোৰৰ ওপৰত এই ব্যৱস্থাৰ সকলো কথা লিখিবা;
\v 4 মই আজি যি শিলবোৰৰ বিষয়ে তোমালোকক আজ্ঞা কৰিলোঁ, তোমালোকে যৰ্দ্দন পাৰ হলে এবাল পৰ্ব্বতত সেই সকলো শিল স্থাপন কৰি তাক চুণেৰে লিপিবা।
\v 5 আৰু যি শিলৰ ওপৰত লোহাৰ অস্ত্ৰ তোলা নাই, এনে শিলেৰে সেই ঠাইতে তুমি তোমাৰ ঈশ্বৰ যিহোৱাৰ উদ্দেশ্যে এটা যজ্ঞ-বেদি নিৰ্ম্মাণ কৰিবা।
\v 6 তুমি নিজৰ ঈশ্বৰ যিহোৱাৰ সেই বেদি নকটা-শিলেৰে নিৰ্ম্মাণ কৰি তাৰ ওপৰত নিজ ঈশ্বৰ যিহোৱাৰ উদ্দেশ্যে হোম-বলি উৎসৰ্গ কৰিবা,
\v 7 আৰু মঙ্গলাৰ্থক বলিও দি সেই ঠাইত ভোজন কৰি তোমাৰ ঈশ্বৰ যিহোৱাৰ আগত আনন্দ কৰিবা।
\v 8 আৰু সেই শিলবোৰৰ ওপৰত এই ব্যৱস্থাৰ সকলো কথা অতি স্পষ্টকৈ লিখিবা।
\p
\v 9 পাছে মোচি আৰু লেবীয়া পুৰোহিতবিলাকে গোটেই ইস্ৰায়েলক ক’লে, হে ইস্ৰায়েল, মনে মনে তাকি শুনা; আজি তুমি নিজ ঈশ্বৰ যিহোৱাৰ প্ৰজা হ’লা।
\v 10 এই কাৰণে নিজ ঈশ্বৰ যিহোৱাৰ বাক্যলৈ কাণ দি আজি মই তোমাক আদেশ কৰা তেওঁৰ আজ্ঞা আৰু বিধিবোৰ তুমি পালন কৰিবা।
\p
\v 11 সেই দিনা মোচিয়ে লোকবিলাকক এই আজ্ঞা কৰিলে,
\v 12 তোমালোকে যৰ্দ্দন পাৰ হলে, লোকবিলাকক আশীৰ্ব্বাদ কৰিবলৈ, চিমিয়োন, লেবী, যিহুদা, ইচাখৰ, যোচেফ, আৰু বিন্যমীন, ইবিলাকে গৰিজ্জীম পৰ্ব্বতত উঠি থিয় হ’ব;
\v 13 আৰু ৰূবেণ, গাদ, আচেৰ, জবুলুন, দান আৰু নপ্তালী, ইবিলাক শাও দিবলৈ এবাল পৰ্ব্বতত থিয় হ’ব।
\v 14 তাৰ পাছত লেবীয়াবিলাকে মাত লগাই ইস্ৰায়েলৰ সকলো লোকক বৰ মাতেৰে ক’ব।
\p
\v 15 যি মানুহে শিল্পকাৰৰ হাতে কৰা, যিহোৱাৰ ঘিণ লগা, কটা বা সাঁচত ঢলা কোনো মুৰ্ত্তি নিৰ্ম্মাণ কৰি গুপুতে তাক স্থাপন কৰিব, তেওঁ অভিশপ্ত হওক; তাতে সকলো লোকে উত্তৰ দি সেয়ে হওক বুলি ক’ব।
\p
\v 16 যিকোনোৱে নিজ পিতৃ-মাতৃক অমান্য কৰিব, সি অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 17 যিকোনোৱে ওচৰ-চুবুৰীয়াৰ মাটিৰ সীমাৰ চিন লৰাব, সি অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 18 যি কোনোৱে অন্ধকৰ বাট হেৰুৱাব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 19 যি কোনোৱে বিদেশী, পিতৃহীন আৰু বিধৱাৰ বিচাৰত অন্যায় কৰিব তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 20 যি কোনোৱে বাপেকৰ তিৰোতাৰে সৈতে শয়ন কৰিব, তেওঁ বাপেকৰ আৱৰণীয়া কাপোৰ গুচুৱাত তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 21 যি কোনোৱে পশুত পতিত হ’ব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 22 যি কোনোৱে নিজ ভনীয়েক কি বায়েকৰে সৈতে, অৰ্থাৎ বাপেকৰ জীয়েক বা মাকৰ জীয়েকৰ লগত শয়ন কৰিব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 23 যি কোনোৱে শাহুৱেকেৰে সৈতে শয়ন কৰিব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 24 যি কোনোৱে ওচৰ-চুবুৰীয়াক গুপুতে বধ কৰিব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 25 যি কোনোৱে নিৰ্দোষীক বধ কৰিবলৈ ভেঁটি খাব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\p
\v 26 যি কোনোৱে এই ব্যৱস্থাৰ সকলো বাক্য পালন কৰি সিদ্ধ নকৰিব, তেওঁ অভিশপ্ত হওক; তাতে সকলো লোকে সেয়ে হওক বুলি ক’ব।
\c 28
\s আচৰণ অনুসাৰে ইস্ৰায়েলীয়াবিলাকে ভোগ কৰিবলগা আশীৰ্ব্বাদ আৰু শাও।
\p
\v 1 তুমি যদি তোমাৰ ঈশ্বৰ যিহোৱাৰ বাক্যলৈ যত্নেৰে কাণ দি মই আজি তোমাক দিয়া তেওঁৰ আটাই আজ্ঞা পালন কৰি, সেই মতে কাৰ্য্য কৰা, তেন্তে তোমাৰ ঈশ্বৰ যিহোৱাই পৃথিবীত থকা সকলো জাতিতকৈ তোমাক প্ৰধান কৰিব।
\v 2 আৰু তুমি নিজ ঈশ্বৰ যিহোৱাৰ বাক্যলৈ কাণ দিলে, এই সকলো আশীৰ্ব্বাদ তোমাৰ ওপৰত পৰিব, আৰু তোমাত ফলিয়াব।
\v 3 তুমি নগৰত আশীৰ্ব্বাদ পাবা, আৰু গাৱেঁ-ভুয়েঁ আশীৰ্ব্বাদ পাবা।
\v 4 তোমাৰ গৰ্ভফল, ভুমিৰ ফল, আৰু পশুৰ গৰ্ভফল অৰ্থাৎ গৰুৰ দামুৰি, আৰু মেৰ ও ছাগলীৰ পোৱালিয়েও আশীৰ্ব্বাদ পাব।
\v 5 তোমাৰ পাচি আৰু তোমাৰ আটাগুৰি খচা পাত্ৰয়ো আশীৰ্ব্বাদ পাব।
\v 6 তুমি ভিতৰলৈ যোৱা সময়ত আশীৰ্ব্বাদ পাবা, আৰু বাহিৰলৈ অহা কালতো আশীৰ্ব্বাদ পাবা।
\p
\v 7 যিহোৱাই তোমাৰ বিৰুদ্ধে উঠা শত্ৰুবোৰক তোমাৰ আগত ঘটুৱাব; সিহঁতে এক বাটদি তোমাৰ অহিতে আহি, তোমাৰ আগৰ পৰা সাত বাটেদি পলাই যাব।
\v 8 আৰু যিহোৱাইতোমাৰ ভঁৰালত, আৰু তোমাৰ হাতে কৰা আটাই কাৰ্য্যত তোমাৰ ওপৰত আশীৰ্ব্বাদ পৰিবলৈ আজ্ঞা দিব; তোমাৰ ঈশ্বৰ যিহোৱাই তোমাক যি দেশ দিছে, তেওঁ তাত তোমাক আশীৰ্ব্বাদ কৰিব।
\v 9 তুমি যদি তোমাৰ ঈশ্বৰ যিহোৱাৰ আজ্ঞাবোৰ পালন কৰা আৰু তেওঁৰ পথত চলা, তেন্তে যিহোৱাই তোমাৰ আগত শপত কৰাৰ দৰে, তোমাক নিজৰ এক পবিত্ৰ প্ৰজা কৰিব।
\v 10 তাতে, পৃথিবীত থকা সকলো জাতিবোৰে, যিহোৱাৰ নামেৰে তুমি প্ৰখ্যাত হোৱা দেখি তোমালৈ ভয় কৰিব।
\v 11 আৰু যিহোৱাই তোমাক যি দেশ দিম বুলি তোমাৰ পুৰ্ব্ব–পুৰুষবিলাকৰ আগত শপত কৰিছিল, সেই দেশত তেওঁ তোমাৰ গৰ্ভফল, তোমাৰ পশুৰ গৰ্ভফল, আৰু ভুমিৰ ফলেৰে মঙ্গলৰ অৰ্থে তোমাক ঐশ্বৰ্য্যৱন্ত কৰিব।
\v 12 উচিত সময়ত তোমাৰ বৰষুণ দিবলৈ, আৰু তোমাৰ হাতে কৰা সকলো কাৰ্য্যত আশীৰ্ব্বাদ দিবলৈ, যিহোৱাই নিজৰ উত্তম আকাশ-ভঁৰাল মুকলি কৰিব; তাতে তুমি অনেক জাতিক ধাৰ দিবা, কিন্তু তুমি নিজে ধাৰ নকৰিবা।
\v 13 তুমি পালন কৰি সেই মতে কাৰ্য্য কৰিবলৈ, তোমাৰ ঈশ্বৰ যিহোৱাৰ যি যি আজ্ঞা আজি মই তোমাক দিছো, সেইবোৰলৈ তুমি কাণ দি, আজি মই তোমাক যি যি আদেশ বাক্য কৈছোঁ, তুমি আন দেৱতাবোৰক পূজা কৰিবৰ অৰ্থে সেইবোৰৰ পাছত চলি, সেই আদেশ-বাক্যবোৰৰ এটি বাক্যৰ সোঁ কি বাওঁফালে নুঘুৰিলে,
\v 14 যিহোৱাই তোমাক মুৰ কৰিব, নেগুৰ নকৰিব, তুমি কেৱল ওপৰ হৈ থাকিবা, তল হৈ নাথাকিবা।
\p
\v 15 কিন্তু মই আজি তোমাক তেওঁৰ যি যি আজ্ঞা দিছোঁ, সেই সকলোকে পালন কৰি সেই মতে কাৰ্য্য কৰিবলৈ যদি তুমি তোমাৰ ঈশ্বৰ যিহোৱাৰ বাক্যলৈ কাণ নিদিয়া, তেন্তে এই সকলো শাও তোমাৰ ওপৰত পৰিব, আৰু তোমাত ফলিয়াব।
\v 16 তুমি নগৰত শাও পাব, গাৱেঁ-ভুয়েঁ শাও পাবা।
\v 17 তোমাৰ পাচি আৰু তোমাৰা আটাগুৰি খচা পাত্ৰয়ো শাও পাব।
\v 18 তোমাৰ গৰ্ভফল, ভুমিৰ ফল, গৰুৰ দামুৰি, আৰু মেৰ ও ছাগলীৰ পোৱালিয়েও শাও পাব।
\v 19 তুমি ভিতৰলৈ যোৱাৰ সময়ত শাও পাবা, আৰু বাহিৰলৈ অহা সময়তো শাও পাবা।
\p
\v 20 তুমি মন্দ কাৰ্য্য কৰি মোক ত্যাগ কৰা কাৰণে, তুমি সংহাৰ আৰু শীঘ্ৰে বিনষ্ট নোহোৱালৈকে কৰিবলৈ হাত দিয়া তোমাৰ সকলো কাৰ্য্য তুমি কৰি থাকোঁতে, যিহোৱাই তোমাৰ মাজলৈ শাও, ব্যাকুলতা, আৰু ধমকি পঠাই থাকিব।
\v 21 তুমি অধিকাৰৰ অৰ্থে যি দেশত সোমাবলৈ গৈছা সেই দেশৰ পৰা যিহোৱাই তোমাক উচ্ছন্ন নকৰেমানে তোমাত মহামাৰী লগাই থব।
\v 22 যিহোৱাই যক্ষ্মাৰোগ, জ্বৰ, পোৰণি, দাহ, তৰোৱাল, ককৰ্ত্তনীয়া আৰু ৰঙামুৰীয়া, এইবোৰৰ দ্বাৰাই তোমাক মাৰিব; তুমি বিনষ্ট নোহোৱামানে সেইবোৰে তোমাক লগ নেৰিব।
\v 23 আৰু তোমাৰ মুৰৰ ওপৰত থকা আকাশখন পিতল যেন, আৰু তলত থকা পৃথিবীখন লোহা যেন হ’ব।
\v 24 যিহোৱাই তোমাৰ দেশত বৰষুণৰ সলনি ধুলি আৰু বালি বৰষাব; তুমি বিনষ্ট নোহোৱালৈকে, সেইয়ে আকাশৰ পৰা তোমাৰ ওপৰত পৰি থাকিব।
\p
\v 25 যিহোৱাই তোমাৰ শত্ৰুবোৰৰ আগত তোমাক ঘটুৱাব; তুমি এক বাটে সিহঁতৰ অহিতে ওলাই যাবা, কিন্তু সাত বাটেদি সিহঁতৰ আগৰ পৰা পলাই আহিবা; আৰু পৃথিবীৰ সকলো ৰাজ্যৰ মাজত তুমি ত্ৰাসৰ বিষয় হ’বা।
\v 26 আৰু তোমাৰ শৱ আকাশ আটাই চৰাই আৰু পৃথিবীৰ জীৱ-জন্তুবোৰৰ আহাৰ হ’ব; সিহঁতক খেদাবলৈ কোনো নহ’ব।
\v 27 যিহোৱাই তোমাক মিচৰীয় বিহ ফোঁহোৰা, খহু, ফাপৰ, আৰু খজুলি এইবোৰ সুস্থ কৰিব নোৱাৰা ৰোগেৰে প্ৰহাৰ কৰিব ।
\v 28 যিহোৱাই তোমাক পাগলামি, অন্ধতা, আৰু মনৰ ব্যাকুলতাৰে আঘাত কৰিব;
\v 29 অন্ধলাই যেনেকৈ আন্ধাৰত খপিয়াই ফুৰে, তেনেকৈ তুমি দিন-দুপৰতে খপিয়াই ফুৰিবা, আৰু কোনো কাৰ্য্যত উন্নতি নাপাবা; সদায় তোমাক কেৱল উপদ্ৰৱ আৰু লুট কৰা হ’ব, আৰু তোমাৰ ৰক্ষা কৰিবলৈ কোনো নাথাকিব।
\v 30 তোমালৈ কোনো ছোৱালী বাগদান কৰি হ’ব, কিন্তু আন পুৰুষে তাইৰ লগত শয়ন কৰিব; তুমি ঘৰ সাজিবা, কিন্তু তুমি তাত বাস কৰিবলৈ নাপাবা; তুমি দ্ৰাক্ষাবাৰী পাতিবা, কিন্তু তাৰ গুটি ভোগ কৰিবলৈ নাপাবা।
\v 31 তোমাৰ গৰু তোমাৰ আগতেই বধ কৰি হ’ব, কিন্তু তুমি তাৰ খাবলৈ নাপাবা; তোমাৰ গাধ তোমাৰ আগৰ পৰা বলেৰে নিয়া হ’ব কিন্তু তোমাক ওলোটাই দিয়া নাযাব; তোমাৰ মেৰৰ আৰু ছাগৰ জাক তোমাৰ শত্ৰুবোৰক দিয়া হ’ব, কিন্তু তোমাৰ পক্ষে নিস্তাৰ কৰোঁতা কোনো নাথাকিব।
\v 32 তোমাৰ পো, জীবোৰ আন জাতিলৈ দিয়া হ’ব আৰু গোটেই দিন সিহঁতলৈ বাট চাওঁতেই চকু বিষাব; আৰু তোমাৰ হাতত বল নাইকীয়া হ’ব।
\v 33 তুমি নজনা এক জাতিয়ে তোমাৰ ভুমিৰ শস্য আৰু তোমাৰ শ্ৰমৰ সকলো ফল ভোগ কৰিব; তোমাক সদায় কেৱল উপদ্ৰৱ আৰু গুৰি কৰা হ’ব;
\v 34 তাতে, তুমি চকুৰে যি দেখিবা, তাৰ কাৰণেই বলীয়া হ’বা।
\v 35 যিহোৱাই তোমাৰ আঠু, কৰঙন আৰু ভৰি তলুৱাৰ পৰা মুৰলৈকে, সুস্থ কৰিব নোৱাৰা বিহ ফোঁহোৰাৰে তোমাক প্ৰহাৰ কৰিব।
\p
\v 36 যিহোৱাই তোমাক আৰু যি ৰজাক তুমি তোমাৰ ওপৰত পাতিবা, তেওঁকো তুমি আৰু তোমাৰ পুৰ্ব্ব–পুৰুষবিলাকেও নজনা এনে এক জাতিৰ ওচৰলৈ লৈ যাব; সেই ঠাইত তুমি কাঠ আৰু শিলৰ আন দেৱতাবোৰৰ মুৰ্ত্তিক সেৱাপুজা কৰিবা।
\v 37 আৰু যিহোৱাই তোমাক যিবিলাক জাতিৰ মাজলৈ লৈ যাব, সেইবোৰৰ মাজত তুমি বিস্ময়, দৃষ্টান্ত, আৰু বিদ্ৰূপৰ বিষয় হ’বা।
\v 38 তুমি বহু ত কঠিয়া খেতিলৈ লৈ যাবা, কিন্তু অলপহে গোটাবা; কিয়নো কাকতি ফৰিঙে তাক বিনষ্ট কৰিব।
\v 39 তুমি দ্ৰাক্ষাবাৰী পাতি তাক আপদাল কৰিবা, কিন্তু দ্ৰাক্ষাৰস পান কৰিবলৈ বা গুটি চপাবলৈ নাপাবা; কিয়নো পোকে তাক খাই পেলাব।
\v 40 তোমাৰ ভুমি আটাই সীমাত জিতগছ হ’ব কিন্তু তুমি তেল ঘঁহিবলৈ নাপাবা; কিয়নো তোমাৰ জিতফল সৰি যাব।
\v 41 তোমাৰ ল’ৰা-ছোৱালী জন্মিব, কিন্তু সিহঁত তোমাৰ নহ’ব; কিয়নো সিহঁতক বন্দী কৰি নিয়া হ’ব।
\v 42 ফৰিঙে তোমাৰ সকলো গছ, আৰু তোমাৰ ভুমিৰ ফল ভোগ কৰিব।
\v 43 তোমাৰ মাজত থকা বিদেশী লোক ক্ৰমে ক্ৰমে তোমাৰ ওপৰ হ’ব, কিন্তু তুমি ক্ৰমে ক্ৰমে তললৈ যাবা।
\v 44 সি তোমাক ধাৰ দিব, কিন্তু তুমি তাক ধাৰ দিব নোৱাৰিবা; সি মুৰ হ’ব, তুমি নেগুৰ হ’বা।
\v 45 আৰু এই সকলো শাও তোমাৰ ওপৰত পৰিব, তোমাৰ পাছে পাছে খেদি তোমাক ধৰি, তুমি বিনষ্ট নোহোৱালৈকে তোমাৰ লগ নেৰিব; কাৰণ, তোমাৰ ঈশ্বৰ যিহোৱাই তোমাক দিয়া আজ্ঞা আৰু বিধিবোৰ পালন কৰিবলৈ, যিহোৱাৰ বাক্যলৈ কাণ নিদিলা।
\v 46 আৰু সেইবোৰ শাও তোমাৰ আৰু তোমাৰ বংশৰ ওপৰত চিৰকাললৈ চিন আৰু অদ্ভুত লক্ষণ স্বৰূপে থাকিব।
\p
\v 47 কাৰণ, তোমাৰ সকলো বস্তু অধিক হোৱাত তুমি আনন্দেৰে আৰু মনৰ উল্লাসেৰে তোমাৰ ঈশ্বৰ যিহোৱাৰ সেৱা নকৰিলা;
\v 48 এই কাৰণে, যিহোৱাই তোমাৰ বিৰুদ্ধে যই শত্ৰুবোৰক পঠাব, তুমি ভোক, পিয়াহ, আৰু বিশ্বস্ততাৰে সকলো বস্তুৰ অভাৱত সেই শত্ৰুবোৰৰ বন্দী কাম কৰিবা, আৰু তেওঁ তোমাক বিনষ্ট নকৰালৈকে তোমাৰ ডিঙিত লোহাৰ যুঁৱলি থৈ দিব।
\v 49 যাৰ ভাষা তুমি বুজিব নোৱাৰা,
\v 50 যি জাতিয়ে বুঢ়াক নামানিব, ডেকাক দয়া নকৰিব, এনে কঠিন মুৰ্ত্তিৰ কোনো এক জাতিক, যিহোৱাই তোমাৰ বিৰুদ্ধে দুৰৰ পৰা, পৃথিবীৰল সিমুৰৰ পৰা কুৰৰ পক্ষীৰ বেগৰ দৰে আনিব।
\v 51 তুমি বিনষ্ট নোহোৱালৈকে সেই তোমাৰ পশুৰ গৰ্ভফল আৰু ভুমি ফল খাই পেলাব; সেই জাতিয়ে তোমাক বিনাশ নাসাধেমানলৈকে, শস্য, দ্ৰাক্ষাৰস, তেল, গৰুৰ দামুৰি, আৰু মেৰ ও ছাগলী পোৱালিকো তোমালৈ অৱশিষ্ট নাৰাখিব।
\v 52 আৰু তোমাৰ গোটেই দেশৰ যিবোৰ ওখ আৰু দৃঢ় গড়ত তুমি বিশ্বাস কৰা, সেয়ে নপৰে মানে, তোমাৰ ঈশ্বৰ যিহোৱাই তোমাক দিয়া তোমাৰ গোটেই দেশৰ আটাই নগৰৰ দুৱাৰৰ ভিতৰত সেই জাতিয়ে তোমাক অৱৰোধ কৰি ৰাখিব।
\v 53 অৱৰোধৰ কালত আৰু যি টান অৱস্থাত তোমাৰ শত্ৰুবোৰে তোমাক পেলাব, সেই অৱস্থাত তুমি নিজ গৰ্ভফল, তোমাৰ ঈশ্বৰ যিহোৱাই তোমাক দিয়া নিজ ল’ৰা-ছোৱালীবোৰৰ মঙহ খাবলগা হ’বা।
\v 54 অৱৰোধৰ কালত, আৰু যি টান অৱস্থাত তোমাৰ শত্ৰুৱে তোমাৰ আটাই নগৰৰ দুৱাৰৰ ভিতৰত তোমাক পেলাব সেই অৱস্থাত তোমাৰ মাজত থকা কোমল আৰু অতি আলসুৱা নিজ ভাই, নিজ মৰমৰ তিৰোতা আৰু অৱশিষ্ট থকা নিজ ল’ৰা-ছোৱালীবিলাকলৈকো এনে কু-দৃষ্টি কৰিব,
\v 55 যে, সি খাব লগা নিজ সন্তানবিলাকৰ মঙহৰ অলপো সিহঁতৰ কাকো নিদিব; কাৰণ সেইখিনিৰ বাহিৰে তাৰ আৰু একো নহ’ব।
\v 56 অৱৰোধৰ কালত, আৰু যি টান অৱস্থাত তোমাৰ শত্ৰুৱে তোমাৰ নগৰৰ দুৱাৰৰ ভিতৰত তোমাক পেলাব, সেই অৱস্থাত, কোমল আৰু আলসুৱাৰ কাৰণে মাটিত ভৰি দিবলৈ ইচ্ছা নকৰা তোমাৰ মাজত থকা কোমল আৰু আলসুৱা তিৰোতাই নিজৰ মৰমৰ গিৰিয়েক আৰু পুতেক-জীয়েকলৈ,
\v 57 এনেকি নিজৰ দুই ভৰিৰ মাজৰ পৰা ওলোৱা পাচ-শূল আৰু নিজে প্ৰসৱ কৰা নিজ সন্তানবিলাকলৈ কু-দৃষ্টি কৰিব, কিয়নো সকলো বস্তুৰ অভাৱত তাই সেইবোৰ মনে মনে খাব।
\p
\v 58 তোমাৰ ঈশ্বৰ যিহোৱা, এই প্ৰতাপী আৰু ভয়ানক নাম ভয় কৰিবৰ অৰ্থে যদি তুমি এই পুস্তক লিখা এই ব্যৱস্থাৰ সকলো বাক্য পালন কৰি সেই মতে কাৰ্য্য নকৰা,
\v 59 তেন্তে যিহোৱাই তোমাক আৰু তোমাৰ বংশকো নানা আচৰিত আপদত পেলাব, মহা-আপদ, এনেকি, অধিক কাল থকা নানা আপদত আৰু বহু দিনলৈকে থকা নানা বিষম ৰোগত পেলাব।
\v 60 আৰু যিহলৈ তুমি ভয় কৰিছিলা, সেই সকলো মিচৰীয়া ৰোগ পুনৰায় তোমাৰ গাত দিব, আৰু সেইবোৰ তোমাৰ গাত লাগি থাকিব।
\v 61 তাৰ বাহিৰে এই ব্যৱস্থা-পুস্তকত নিলিখা প্ৰত্যেক আপদ, তুমি বিনষ্ট নোহোৱা মানে যিহোৱাই তোমালৈ ঘটাব।
\v 62 তুমি আকাশৰ তৰাৰ নিচিনা অসংখ্য হ’লেও লেখত তাকৰ হৈ অৱশিষ্ট ।
\v 63 আৰু তোমালোকৰ মঙ্গল ও তোমালোকক বৃদ্ধি কৰিবলৈ যেনেকৈ যিহোৱাই আনন্দ কৰিছিল, তেনেকৈ তোমালোকক বিনষ্ট আৰু সংহাৰ কৰিবলৈ যিহোৱাই তোমালোকত আনন্দ কৰিব। আৰু অধিকাৰ কৰিবলৈ তোমালোকে যি দেশত সোমাবা, তাৰ পৰা তোমালোকক উঘলা যাব।
\v 64 আৰু যিহোৱাই তোমাক পৃথিবীৰ ইমুৰৰ পৰা সিমুৰলৈকে জাতিবোৰৰ মাজত গোট গোট কৰিব; সেই ঠাইত, তুমি বা তোমাৰ পুৰ্ব্ব-পুৰুষবিলাকেও নজানা কাঠৰ আৰু শিলৰ আন দেৱতাবোৰক সেৱা-পূজা কৰিবা।
\v 65 আৰু সেই জাতিবোৰৰ মাজত তুমি একো সুখ নাপাবা, আৰু তোমাৰ ভৰি-তলুৱাই জিৰণী নাপাব; কিন্তু যিহোৱাই সেই ঠাইত তোমাৰ বুকু কঁপাব, চকু দুৰ্ব্বল কৰিব আৰু প্ৰাণ শুকুৱাব;
\v 66 আৰু তোমাৰ প্ৰাণ তোমাৰ আগত ছিগো-ছিগোহৈ সুতাত ওলমি থাকিব, আৰু দিনে-ৰাতিয়ে ভয় কৰিব, আৰু তোমাৰ প্ৰাণৰ একো আশা নাথাকিব।
\v 67 তুমি মনত যি ভয় কৰিবা, আৰু চকুত যি দৰ্শন পাবা, তাৰ কাণে তুমি ৰাতিপুৱা ক’বা, ইচ, কেতিয়া সন্ধ্যা হ’ব ! আৰু সন্ধ্যা হ’লে ক’বা, ইচ, কেতিয়া ৰাতিপুৱাব !
\v 68 সেই পথ তুমি আকৌ দেখা নাপাবা বুলি যি পথৰ বিষয়ে মই তোমাক কৈছিলোঁ, যিহোৱাই সেই পথেদি মিছৰ দেশলৈ জাহাজেৰে তোমোক পুনৰায় লৈ যাব, আৰু সেই তোমালোকক নিজ শত্ৰুবোৰৰ গুৰিত বন্দী-বেটীস্বৰূপে বেচিবলৈ নিয়া হ’ব, কিন্তু তোমাক কিনোতা কোনো নহ’ব।
\c 29
\s ঈশ্বৰীয় নিয়মটিৰ সামৰণী।
\p
\v 1 যিহোৱাই হোৰেবত ইস্ৰায়েলৰ সন্তানবিলাকেৰে সৈতে কৰা নিয়মটিৰ বাহিৰে, মোৱাব দেশত তেওঁবিলাকেৰে সৈতে তেওঁ যি নিয়ম কৰিবলৈ মোচিক আজ্ঞা কৰিলে, সেই নিয়মটিৰ বাক্য এইবোৰ।
\p
\v 2 পাছে মোচিয়ে গোটেই ইস্ৰায়েলক মাতি ক’লে, যিহোৱাই মিচৰ দেশত ফৰৌণ আৰু তেওঁৰ সকলো পাত্ৰ-মন্ত্ৰীবিলাকলৈ, আৰু গোটেই দেশলৈকো তোমালোকৰ চকুৰ আগত যি যি কৰিছিলে, সেই আটাই কাৰ্য্য তুমি দেখিবলৈ পালা;
\v 3 সেই নানা পৰীক্ষা, চিন, আৰু সেই মহা-অদ্ভুত লক্ষণ তোমালোকে দেখিবলৈ পালা;
\v 4 কিন্তু যিহোৱাই তোমালোকক বুজিবলৈ মন, দেখিবলৈ চকু, আৰু শুনিবলৈ কাণ আজিলৈকে দিয়া নাই।
\v 5 আৰু মই চল্লিশ বছৰ তোমালোকক অৰণ্যত ভ্ৰমণ কৰাইছোঁ, তোমালোকৰ গাত তোমালোকৰ কাপোৰ পুৰণি হৈ ফটা নাই; আৰু তোমালোকৰ ভৰিৰ জোতাও পুৰণি হৈ ফাটি যোৱা নাই;
\v 6 মই যে তোমালোকৰ ঈশ্বৰ যিহোৱা, ইয়াক যেন তোমালোকে জানিব পাৰা, এই নিমিত্তে তোমালোকে পিঠা ভোজন কৰা নাই, আৰু দ্ৰাক্ষাৰস কি সুৰা পান কৰা নাই।
\v 7 আৰু তোমালোকে এই ঠই পোৱাত, হিচবোনৰ চীহোন ৰজা, আৰু বাচানৰ ওগ ৰজাই আমাৰে সৈতে যুদ্ধ কৰিবলৈ ওলাই আহিলত, আমি সিহঁতক পৰাজয় কৰিলোঁ;
\v 8 আৰু সিহঁতৰ দেশ লৈ, অধিকাৰৰ অৰ্থে ৰূবেণীয়া ও গাদীয়াবিলাকক, আৰু মনচিৰ আধা ফৈদক দিলোঁ।
\v 9 এই হেতুকে তোমালোকে যি যি কৰিবা, সেই সকলোতে যেন তোমালোক কৃতকাৰ্য্য হোৱা, এই নিমিত্তে এই নিয়ম নিয়মটিৰ বাক্য পালন কৰি সেই মতে কাৰ্য্য কৰিবা।
\p
\v 10 যিহোৱাই তোমাক যেনেকৈ কৈছিল, আৰু তোমাৰ পুৰ্ব্ব–পুৰুষ অব্ৰাহাম, ইচহাক, আৰু যাকোবৰ আগত শপত কৰিছিল,
\v 11 তেনেকৈ তেওঁ যেন আজি তোমাক নিজ প্ৰজা বুলি স্থাপন কৰে, আৰু তোমাৰ ঈশ্বৰ হয়,
\v 12 এই নিমিত্তে যি নিয়ম তোমাৰ ঈশ্বৰ যিহোৱাই আজি তোমাৰ আগত স্থিৰ কৰিব, আৰু যি শপত কৰিব, সেইদৰে নিজকে বান্ধিবলৈ, তোমালোক সকলোৱে, অৰ্থাৎ তোমালোকৰ মুল মানুহ, তোমালোকৰ ফৈদবিলাক, তোমালোকৰ বৃদ্ধবিলাক, তোমালোকৰ বিষয়াবিলাক আদিকৰি ইস্ৰায়েলৰ আটাই পুৰুষ,
\v 13 তোমালোকৰ ল’ৰা-ছোৱালী, তোমালোকৰ তিৰোতাবোৰ, আৰু তোমালোকৰ ছাউনিৰ মাজত থকা তোমালোকৰ খৰি-কটীয়াৰে পৰা পানী যোগনীয়াৰলৈকে বিদেশী লোক আজি নিজ ঈশ্বৰ যিহোৱাৰ আগত থিয় হৈ আছা।
\p
\v 14 আৰু মই এই নিয়মটি যে কেৱল তোমালোকৰেই লগত স্থিৰ কৰিছোঁ, আৰু এই শপত কৰিছোঁ, সেয়ে নহয়;
\v 15 কিন্তু আমাৰে সৈতে আজি এই ঠাইত আমাৰ ঈশ্বৰ যিহোৱাৰ আগত যি লোক থিয় হৈছে, আৰু যি লোক আজি আমাৰ আগত বৰ্ত্তমান নাই, উভয়ৰ লগতো এই নিয়ম স্থিৰ কৰিছোঁ, আৰু এই শপত কৰিছোঁ;
\v 16 (কিয়নো, আমি মিচৰ দেশত কেনেকৈ বাস কৰিছিলোঁ, আৰু যি নানা জাতিবিলাকৰ মাজেদি তোমালোক আহিলা, সিহঁতৰ মাজেদি কেনেকৈ আমি আহিলোঁ,
\v 17 তাক তোমালোকেই জানি আছা; আৰু সিহঁতৰ মাজত থকা ঘিণ লগীয়া বস্তু, কাঠৰ, শিলৰ, ৰূপৰ, আৰু সোণৰ প্ৰতিমাবোৰ দেখিলা; )
\v 18 স্থিৰ নকৰিলে, এই জাতিবিলাকৰ দেৱতাবোৰৰ পাছত চলোতা হৈ সেই বোৰক সেৱা পূজা কৰিবলৈ আমাৰ ঈশ্বৰ যিহোৱাৰ পৰা আজি বিমুখ মন হোৱা কোনো পুৰুষ, বা তিৰোতা, বা গোষ্ঠী, বা ফৈদ, তোমালোকৰ মাজত হ’ব; আৰু স্থিৰ নকৰিলে বিহ গছ বা নাগদানা গজা মুল তোমালোকৰ মাজত ওলাব,
\v 19 আৰু সি শাওৰ কথা শুনা কালত, তিতাৰে সৈতে শুকানক নষ্ট কৰিবলৈ, মনতে নিজকে ধন্য বুলি ক’ব, যে, মই মোৰ নিজ মনৰ কঠিনতা অনুসাৰে চলিলেও মোৰ মঙ্গল হ’ব;
\v 20 যিহোৱাই তাক ক্ষমা কৰিবলৈ সন্মত নহ’ব, কিন্তু সেই সময়ত যিহোৱাৰ ক্ৰোধ আৰু অন্তৰ্জ্বালা সেই মানুহৰ অহিতে জ্বলিব, আৰু এই পুস্তকত লিখা সকলো শাও তাৰ ওপৰত পৰি থাকিব আৰু যিহোৱাই আকাশ-মণ্ডলৰ তলৰ পৰা তাৰ নাম লুপ্ত কৰিব।
\v 21 আৰু এই ব্যৱস্থা পুস্তক লিখা নিয়মটিৰ সকলো শাও অনুসাৰে যিহোৱাই তাক ইস্ৰায়েলৰ আটাই ফৈদৰ পৰা অমঙ্গলৰ অৰ্থে পৃথক কৰিব।
\p
\v 22 তাতে, এই দেশলৈ ঘটা নানা আপদ, আৰু যিহোৱাই তাক দিয়া নানা ৰোগ যেতিয়া তোমালোকৰ ভাবী বংশৰ তোমালোকৰ পাছত জন্মিব লগা সন্তান বিলাকে আৰু দূৰ দেশৰ পৰা অহা পৰজাতিয়ে দেখিব,
\v 23 আৰু যিহোৱাই নিজ ক্ৰোধ আৰু কোপত যি চদোম, ঘমোৰা, অদ্মা, আৰু চবুয়িম নগৰ উৎপাত কৰিছিল, তাৰ নিচিনাকৈ এই দেশৰ সকলো মাটি যে, গন্ধক, লোণ, আৰু অগ্নিৰে পুৰ, ইয়াত একোকে বোৱা নাযায়, আৰু ইয়াত কোনো গুটিও উৎপন্ন নহয়, আৰু ইয়াত কোনো ঘাঁহ নগজে, এইবোৰ যেতিয়া তেওঁবিলাকে দেখিব, তেতিয়া তেওঁবিলাকে ক’ব,
\v 24 এনেকি, আটাই জাতিয়ে ক’ব, যিহোৱাই এই দেশলৈ কিয় এনে কৰিলে ? এই মহা ক্ৰোধ জ্বলাৰ কাৰণ কি ?
\v 25 তাতে মানুহে ক‘ব, এই সিহঁতৰ পুৰ্ব্ব–পুৰুষবিলাকৰ ঈশ্বৰ যিহোৱাই মিছৰ দেশৰ পৰা সিহঁতৰ সেই পুৰ্ব্ব–পুৰুষবিলাকক উলিয়াই অনা কালত সিহঁতৰ লগত তেওঁ যি নিয়ম পাতিছিল, সেই নিয়মটি সিহঁতে ত্যাগ কৰিলে,
\v 26 আৰু সিহঁতে গৈ সিহঁতে নজনা, আৰু তেওঁ সিহঁতক ভাগ বাটি নিদিয়া আন দেৱতাবোৰক সেৱা পূজা কৰিলে, আৰু সেইবোৰৰ আগত প্ৰণিপাত কৰিলে;
\v 27 এই হেতুকে, এই পুস্তকত লিখা সকলো শাও এই দেশত ফলিয়াবলৈ সিহঁতলৈ যিহোৱাৰ ক্ৰোধ প্ৰজ্বলিত হ’ল;
\v 28 যিহোৱাই ৰাগত, ক্ৰোধত, আৰু মহা-কোপত সিহঁতৰ দেশৰ পৰা উঘালি আজিৰ দৰে আন দেশত সিহঁতক পেলাই দিলে।
\v 29 নিগুঢ় বিষয়বোৰ আমাৰ ঈশ্বৰ যিহোৱাৰ অধিকাৰ; কিন্তু আমি যেন এই ব্যৱস্থাৰ আটাই বাক্য অনুসাৰে কাৰ্য্য কৰোঁ, এই নিমিত্তে প্ৰকাশিত বিষয়বোৰ আমাৰ আৰু আমাৰ সন্তানবিলাকৰ যুগে যুগে অধিকাৰ আছে।
\c 30
\p
\v 1 এই সকলো বাক্য, মই তোমাৰ আগত ৰখা আশীৰ্ব্বাদ আৰু শাও যেতিয়া তোমাত ফলিয়াব, তেতিয়া, তোমাৰ ঈশ্বৰ যিহোৱা যি জাতিবিলাকৰ মাজলৈ তোমাক খেদিব, সেই আটাই জাতিবিলাকৰ মাজত যদি এইবোৰ কথা তোমাৰ মনত পৰে,
\v 2 আৰু তুমি ও তোমাৰ সন্তানবিলাকে যদি সকলো মনেৰে আৰু সকলো প্ৰাণেৰে নিজ ঈশ্বৰ যিহোৱালৈ ঘুৰি, আজি মই তোমাক যিবোৰ আজ্ঞা দিওঁ, সেইবোৰৰ দৰে তেঁৰ বাক্যলৈ কাণ দিয়া,
\v 3 তেন্তে তোমাৰ ঈশ্বৰ যিহোৱাই তোমাৰ বন্দী-অৱস্থা সলনি কৰিব, আৰু তোমালৈ কৃপা-দৃষ্টি কৰি , যিবিলাক জাতিৰ মাজত তেওঁ তোমাক ছিন্ন-ভিন্ন কৰিব, সেই আটাই জাতিৰ পৰা পুনৰায় তোমাক আনি গোটাব।
\v 4 খেদি পঠোৱা তোমাৰ কোনো লোক আকাশ-মণ্ডলৰ অন্তৰ্ভাগত থাকিলেও, তোমাৰ ঈশ্বৰ যিহোৱাই তাৰ পৰাই তোমাৰ আনি গোটাব, তাৰ পৰাই তেওঁ তোমাক লৈ আহিব;
\v 5 আৰু তোমাৰ পুৰ্ব্ব-পুৰুষবিলাকে অধিকাৰ কৰা দেশলৈ তোমাৰ ঈশ্বৰ যিহোৱাই তোমাক আনিব, আৰু তুমি তাক অধিকাৰ কৰিবা; আৰু তেওঁ তোমাৰ মঙ্গল কৰি তোমাক পুৰ্ব্ব-পুৰুষবিলাকতকৈয়ো তোমাক অধিককৈ বঢ়াব।
\v 6 আৰু তুমি সকলো মনেৰে ও সকলো প্ৰাণেৰে নিজ ঈশ্বৰ যিহোৱাক প্ৰেম কৰি জীয়াই থাকিবৰ নিমিত্তে, তোমাৰ ঈশ্বৰ যিহোৱাই তোমাৰ মন আৰু তোমাৰ বংশৰো মন চুন্নত কৰিব।
\v 7 আৰু তোমাৰ ঈশ্বৰ যিহোৱাই তোমাৰ শত্ৰুবোৰৰ আৰু তোমাক তাড়না কৰা বৈৰীবোৰৰ ওপৰত এইবোৰ শাও ফলিওৱাব।
\v 8 আৰু তুমি উলটি যিহোৱাৰ বাক্যলৈ কাণ দি, মই আজি তোমাক তেওঁ যি যি আজ্ঞা দিছোঁ, সেইবোৰৰ দৰে কাৰ্য্য কৰিবা।
\v 9 যদি তুমি নিজ ঈশ্বৰ যিহোৱাৰ বাক্যলৈ কাণ দি এই ব্যৱস্থা পুস্তকত লিখা তেওঁৰ আজ্ঞা আৰু বিধিবোৰ পালন কৰা, আৰু সকলো মনেৰে ও সকলো প্ৰাণেৰে নিজ ঈশ্বৰ যিহোৱালৈ ঘুৰা,
\v 10 তেন্তে তোমাৰ ঈশ্বৰ যিহোৱাই মঙ্গলৰ অৰ্থে, তোমাৰ হাতে কৰা আটা কাৰ্য্য সাম্ফল কৰি, তোমাৰ গৰ্ভফলেৰে, পশুৰ গৰ্ভফলেৰে আৰু ভুমিৰ ফলেৰে তোমাক ঐশ্বৰ্য্যৱন্ত কৰিব; কিয়নো, যিহোৱাই তোমাৰ পুৰ্ব্ব-পুৰুষবিলাকত যেনেকৈ আনন্দ কৰিছিল, মঙ্গলৰ অৰ্থে পুনৰায় তোমাতো তেনেতৈ আনন্দ কৰিব।
\p
\v 11 কিয়নো মই আজি তোমাক যি ব্যৱস্থা দিছোঁ, সেয়ে তোমাৰ জ্ঞানে ঢুকি পাব নোৱাৰা নহয়, আৰু সেয়ে তোমাৰ পৰা দূৰো নহয়,
\v 12 সেয়ে আকাশত নহয়, যে, “আমি তাক পালন কৰিবৰ নিমিত্তে, কোনে আমাৰ কাৰণে আকাশলৈ উঠি তাক আনি আমাক শুনাব ? ” এই বুলি ক’ব লাগিব;
\v 13 আৰু সেয়ে সমুদ্ৰৰ সিপাৰেও নহয়, যে, “আমি তাক পালন কৰিবৰ নিমিত্তে, কোনে আমাৰ কাৰণে সমুদ্ৰ পাৰ হৈ তাক আনি আমাক শুনাব ?” এই বুলি ক’ব লাগিব।
\v 14 কিন্তু পালন কৰিবৰ নিমিত্তে সেই বাক্য তোমাৰ নিচেই ওচৰত, তোমাৰ মুখত, আৰু তোমাৰ হৃদয়তে আছে।
\p
\v 15 চোৱা, মই আজি তোমাৰ আগত জীৱন আৰু মঙ্গল, মৃত্যু আৰু অমঙ্গল ৰাখিছোঁ।
\v 16 তোমাৰ ঈশ্বৰ যিহোৱাক প্ৰেম কৰিবলৈ, তেওঁৰ পথত চলিবলৈ, আৰু তেওঁৰ আজ্ঞা, বিধি ও শাসন-প্ৰণালীবোৰ পালন কৰিবলৈ মই আজি তোমাক দিছোঁ; তাকে কৰিলে, তুমি জীয়াই থাকিবা আৰু বৃদ্ধি পাবা, আৰু যি দেশ অধিকাৰ কৰিবলৈ গৈছা, সেই দেশত তোমাৰ ঈশ্বৰ যিহোৱাই তোমাক আশীৰ্ব্বাদ কৰিব;
\v 17 কিন্তু যদি তোমাৰ মন এফলীয়া হয়, আৰু তুমি কথালৈ কাণ নিদি, আকৰ্ষিত হৈ ইতঁৰ দেৱতাবোৰৰ আগত প্ৰণিপাত কৰা, আৰু সেইবোৰক সেৱা পূজা কৰা;
\v 18 তেন্তে আজি মই তোমালোকক জনাইছোঁ, যে, তোমালোকে নিশ্চয়ে বিনষ্ট হ’বা, আৰু তুমি আধিপত্যৰ অৰ্থে যি দেশত সোমাবলৈ যৰ্দ্দন পাৰ হৈ যাবা, সেই দেশত তোমালোক দীৰ্ঘজীৱী নহ’বা।
\v 19 মই আজি তোমালোকৰ বিৰুদ্ধে আকাশ-মণ্ডল আৰু পৃথিবীক সাক্ষী কৰি কৈছোঁ, যে, মই তোমাৰ আগত জীৱন আৰু মৰণ, আশীৰ্ব্বাদ আৰু শাও ৰাখিছোঁ;
\v 20 এই হেতুকে, যিহোৱাই তোমাৰ পুৰ্ব্ব–পুৰুষ অব্ৰাহাম, ইচহাক, আৰু যাকোবক যি দেশ দিম বুলি তেওঁবিলাকৰ আগত শপত কৰিছিল, সেই দেশত তুমি বাস কৰিবৰ অৰ্থে, তুমি যেন তোমাৰ ঈশ্বৰ যিহোৱাক প্ৰেম কৰা, তেওঁৰ বাক্যলৈ কাণ দিয়া, আৰু তেওঁত আসক্ত হোৱা, (কিয়নো সেয়ে তোমাৰ জীৱন আৰু তোমাৰ দীঘল আয়ুস ;) এই নিমিত্তে, তুমি গোটেই বংশৰে সৈতে জীয়াই থাকিবলৈ জীৱনক মনোনীত কৰা।
\c 31
\s মোচিয়ে আশ্বাস দিয়া, ব্যৱস্থা শোধাই দিয়া, আৰু যিহোচুৱাক আদেশ কৰা।
\p
\v 1 পাছে মোচিয়ে গৈ, গোটেই ইস্ৰায়েলক এই কথা ক’লে, বোলে,
\v 2 এতিয়া মোৰ এশ বিশ বছৰ বয়স, মই আৰু বহিৰ-ভিতৰ কৰি ফুৰিব নোৱাৰো; আৰু যিহোৱাই মোক ক’লে, তুমি সেই যৰ্দ্দন পাৰ নহ’বা।
\v 3 তোমাৰ ঈশ্বৰ যিহোৱা নিজেই তোমাৰ আগত পাৰ হৈ যাব; তেৱেঁই তোমাৰ আগৰ পৰা এই জাতিবিলাকক বিনষ্ট কৰিব, তাতে তুমি ইহঁতৰ আধিপত্য ল’বা; যিহোৱাৰ আজ্ঞা অনুসাৰে যিহোচুৱা তোমাৰ আগত পাৰ হৈ যাব।
\v 4 আৰু যিহোৱাই বিনষ্ট কৰা ইমোৰীয়াহঁতৰ চীহোন আৰু ওগ এই দুজন ৰজালৈ, আৰু তেওঁবিলাকৰ দেশলৈ তেওঁ যেনে কৰিছিল, সিহঁতলৈকো তেনে কৰিব।
\v 5 আৰু যিহোৱাই সিহঁতক তোমালোকৰ হাতত শোধাই দিব; আৰু তোমালোকৰ মই দিয়া আটাই আজ্ঞা অনুসাৰে সিহঁতলৈ ব্যৱহাৰ কৰিবা।
\v 6 তোমালোক বলৱান হোৱা, অতিশয় সাহিয়াল হোৱা, ভয় নকৰিবা, আৰু সিহঁতক দেখি নকঁপিবা; কিয়নো তোমাৰ ঈশ্বৰ যিহোৱা নিজেই তোমাৰ লগত যাওঁতা, তেওঁ তোমাক নেৰিব, তোমাক ত্যাগ নকৰিব।
\v 7 পাছে মোচিয়ে যিহোচুৱাক মাতি, গোটেই ইস্ৰায়েলৰ সাক্ষাতে, তেওঁক ক’লে তুমি বলৱান হোৱা, আৰু অতিশয় সাহিয়াল হোৱা কিয়নো যিহোৱাই ইবিলাকক যি দেশ দিম বুলি ইবিলাকৰ পুৰ্ব্ব–পুৰুষবিলাকৰ আগত শপত কৰিছিল, সেই দেশত এই লোকবিলাকেৰে সৈতে তুমিহে সোমাবা, আৰু ইবিলাকক সেই দেশ তুমিহে অধিকাৰ কৰাবা।
\v 8 আৰু যিহোৱা নিজেই তোমাৰ আগত যাওঁতা; তেৱেঁই তোমাৰ সহায় হ’ব; তেওঁ তোমাক নৰিব, তোমাক ত্যাগ নকৰিব; তুমি ভয় নকৰিবা আৰু ব্যাকুল নহ’বা।
\p
\v 9 পাছে মোচিয়ে এই ব্যৱস্থা লিখি, যিহোৱাৰ নিয়ম চন্দক হৈ নিওঁতা লেবীৰ সন্তান পুৰোহিতবিলাকক আৰু ইস্ৰায়েলৰ সকলো বৃদ্ধলোকক শোধাই দিলে।
\v 10 আৰু মোচিয়ে তেওঁলোকক এই আজ্ঞা কৰিলে,
\v 11 তোমাৰ ঈশ্বৰ যিহোৱাই যি ঠাই মনোনীত কৰিব, সেই ঠাইত গোটেই ইস্ৰায়েলে তেওঁত সাক্ষাৎ কৰিবলৈ উপস্থিত হোৱা সময়ত, প্ৰত্যেক সাত বছৰৰ মুৰত, ধাৰ ক্ষমা কৰা বছৰৰ নিৰূপিত কালত, পঁজা-পৰ্ব্বত গোটেই ইস্ৰায়েল শুনাকৈ তুমি তেওঁবিলাকৰ আগত তাক পাঠ কৰিবা।
\v 12 পুৰুষ, স্ত্ৰী, আৰু ল’ৰা-ছোৱালী আদি কৰি লোকবিলাকে, আৰু তোমাৰ নগৰৰ দুৱাৰৰ ভিতৰত থকা বিদেশঈয়ে শুনিশিক্ষা পাই আৰু তোমালোকৰ ঈশ্বৰ যিহোৱালৈ ভয় কৰি, এই ব্যৱস্থাৰ সকলো বাক্য পালন কৰি তাৰ দৰে কাৰ্য্য কৰিবৰ নিমিত্তে,
\v 13 আৰু এইবোৰ নজনা তেওঁবিলাকৰ সন্তানবিলাকে শুনি, যি দেশ অধিকাৰ কৰিবলৈ তোমালোক যৰ্দ্দন পাৰ হৈ যাবা, সেই দেশত তোমালোক জীয়াই থাকামানে তেওঁবিলাকে তোমালোকৰ ঈশ্বৰ যিহোৱাক ভয় কৰিবলৈ শিকিবৰ নিমিত্তে, তুমি সেই সকলোবিলাকক গোট খুৱাবা।
\p
\v 14 পাছে যিহোৱাই মোচিক ক’লে চোৱা, তোমাৰ মৰণৰ দিন ওচৰ; তুমি যিহোচুৱাক মাতা, আৰু তোমালোক দুয়ো সাক্ষাৎ কৰা তম্বুত উপস্থিত হোৱা, মই তোমাক আজ্ঞা দিম। তেতিয়া মোচি আৰু যিহোচুৱা গৈ সাক্ষাৎ কৰা তম্বুত উপস্থিত হ’ল।
\v 15 আৰু যিহোৱাই সেই তম্বুত মেঘস্তম্ভৰ মাজত থাকি দেখা দিলে; সেই মেঘস্তম্ভ তম্বুৰ দুৱাৰৰ ওপৰত ৰৈ আছিল।
\v 16 তেতিয়া যিহোৱাই মোচিক ক’লে, চোৱা, তুমি তোমাৰ ওপৰ-পিতৃবিলাকৰ লগত শয়ন কৰাৰ পাছত, যি দেশৰ লোকবিলাকৰ মাজত এই লোকবিলাক সোমাবলৈ গৈছে, তেওঁবিলাকে উঠি সেই দেশৰ পৰজাতীয় দেৱতাবোৰৰ পাছত চলি ব্যভিচাৰ কৰিব, আৰু মোক এৰি মই তেওঁবিলাকেৰে সৈতে কৰা মোৰ নিয়মটি ভাঙিব।
\v 17 তেতিয়া সেই দিনা তেওঁবিলাকৰ বিৰুদ্ধে মোৰ ক্ৰোধ প্ৰজ্বলিত হ’ব, আৰু মই তেওঁবিলাকক এৰিম, আৰু তেওঁবিলাকলৈ মোৰ মুখ ঢাকিম; তাতে তেওঁবিলাকক গ্ৰাস কৰা হ’ব, আৰু অনেকবিধ অমঙ্গল ও আপদ তেওঁবিলাকলৈ ঘটিব; আৰু সেই কালত তেওঁবিলাকে ক’ব, যে, আমাৰ ঈশ্বৰ আমাৰ মাজত নোহোৱাৰ কাৰণেই আমালৈ এইবোৰ অমঙ্গল ঘটিল নে ?
\v 18 আৰু তেওঁবিলাকে ইতঁৰদেৱতাবোৰলৈ ঘুৰি যি যি কু-কৰ্ম্ম কৰিব, তাৰ নিমিত্তে সেইদিনা মই অৱশ্যে মোৰ মুখ ঢাকিম।
\v 19 এই হেতুকে এতিয়া তোমালোকে তোমালোকৰ নিমিত্তে এই গীত লিখি ৰাখা, আৰু ইস্ৰায়েলৰ সন্তানবিলাকক তাক শিকোৱা, আৰু এই গীত ইস্ৰায়েলৰ সন্তানবিলাকৰ অহিতে মোৰ সাক্ষী হ’বলৈ তেওঁবিলাকক তাক মুখস্থ কৰোৱা।
\v 20 কিয়নো, যি দেশ দিম বুলি মই তেওঁবিলাকৰ পুৰ্ব্ব-পুৰুষবিলাকৰ আগত শপত কৰিছিলোঁ, সেই গাখীৰ মৌ বোৱা দেশৰ মাজলৈ যেতিয়া তেওঁবিলাকক লৈ যাম, আৰু যেতিয়া তেওঁবিলাকে ভোজন কৰি তৃপ্ত হৈ হৃষ্টপুষ্ট হ’ব, তেতিয়া, তেওঁবিলাকে ইতঁৰ দেৱতাবোৰলৈ ঘুৰি, আৰু মোৰ নিয়মটি ভাঙিব।
\v 21 তাতে, যেতিয়া তেওঁবিলাকলৈ অনেকবিধ অমঙ্গল আৰু আপদ ঘটিব, তেতিয়া এই গীতে সাক্ষীস্বৰূপ হৈ তেওঁবিলাকৰ আগত সাক্ষ্য দিব; কিয়নো তেওঁবিলাকৰ সন্তানে মুখস্থ কৰা এই গীত নাপাহৰিব। কাৰণ, যি দেশ দিম বুলি মই শপত খাইছিলোঁ, সেই দেশলৈ তেওঁলোকক নৌ আনোতেই এতিয়াই, তেওঁবিলাকে কৰা কল্পনা জানিছোঁ।
\v 22 পাছে মোচিয়ে সেইদিনাই সেই গীত লিখি ইস্ৰায়েলৰ সন্তানবিলাকক শিকালে।
\v 23 তাৰ পাছত নুনৰ পুত্ৰ যিহোচুৱাক আজ্ঞা দি ক’লে, তুমি বলৱান হোৱা, আৰু অতিশয় সাহিয়াল হোৱা; কিয়নো, মই ইস্ৰায়েলৰ সন্তানবিলাকক যি দেশ দিম বুলি শপত খাইছিলোঁ, সেই দেশৰ মাজলৈ তুমিহে তেওঁবিলাকক লৈ যাবা, আৰু মই তোমাৰ সঙ্গী হম।
\p
\v 24 পাছে মোচিয়ে সম্পুৰ্ণকৈ এই ব্যৱস্থাৰ সকলো কথা পুস্তকত লিখি এঁটাই,
\v 25 যিহোৱাৰ নিয়ম-চন্দুক বৈ নিওঁতা লেবীয়াবিলাকক এই আজ্ঞা দি ক’লে,
\v 26 তোমালোকে এই ব্যৱস্থা পুস্তকখনি লৈ নিজ ঈশ্বৰ যিহোৱাৰ নিয়ম-চন্দুকৰ কাষত থবা; তাতে সেয়ে তোমাৰ অহিতে সাক্ষ্য স্বৰূপে সেই ঠাইত থাকিব।
\v 27 কিয়নো তুমি বিদ্ৰোহী আৰু ঠৰ-ডিঙিয়া বুলি মই জানো; চোৱা, মই তোমালোকৰ লগত জীয়াই থাকোঁতেই এতিয়া তোমালোকে যিহোৱালৈ বিদ্ৰোহ-আচৰণ কৰিছা; তেন্তে মোৰ মৃত্যুৰ পাছত ইয়াতকৈ আৰু কিমান অধিক কৰিবা !
\v 28 তোমালোকে নিজ নিজ ফৈদৰ সকলো বৃদ্ধলোকক আৰু বিষয়াবিলাককো মোৰ গুৰিত গোট খুউৱা; মই তেওঁবিলাকৰ বিৰুদ্ধে আকাশ আৰু পৃথিবী সাক্ষী কৰি তেওঁবিলাকৰ কাণ এই সকলো কথা ক’ম।
\v 29 কিয়নো মই জানো, মোৰ মৃত্যুৰ পাছত তোমালোকে সকলোভাবে ভ্ৰষ্ট হৈ, মই তোমালোকক আজ্ঞা কৰা পথ ত্যাগ কৰিবা; আৰু শেষ কালত তোমালোকলৈ আপদ ঘটিব; কাৰণ তোমালোকে হাতে কৰা কাৰ্য্য়ৰ দ্বাৰাই যিহোৱাক বেজাৰ দিবলৈ, তেওঁৰ দৃষ্টিত কু-কৰ্ম্ম কৰিবা।
\s মোচিৰ গীত, আৰু তেওঁৰ মৰণ প্ৰকাশ কৰা।
\p
\v 30 পাছে মোচিয়ে শেষ নোহোৱালৈকে, ইস্ৰায়েলক গোটেই সমাজে শুনাকৈ এই গীতৰ বাক্য ক’লে।
\c 32
\p
\v 1 হে আকাশ-মণ্ডল, কাণ পাতা, মই কওঁ; আৰু পৃথিবীয়েও মোৰ মুখৰ বাক্য শুনক।
\v 2 মোৰ উপদেশ বৰষুণৰ দৰে টোপা-টোপে বৰষিব, আৰু মোৰ বাক্য নিয়ৰৰ নিচিনাকৈ পৰিব; সেয়ে তৃণৰ ওপৰত লাহে লাহে পৰা বৰষুণৰ নিচিনা, আৰু শাকনিত পৰা জাক জাক বৃষ্টিৰ নিচিনা হ’ব।
\v 3 কিয়নো মই যিহোৱাৰ নাম প্ৰচাৰ কৰিম; তোমালোকে আমাৰ ঈশ্বৰৰ মহিমা স্বীকাৰ কৰা,
\v 4 তেওঁ শিলা, তেওঁৰ কৰ্ম্ম সম্পুৰ্ণকৈ শুদ্ধ, কিয়নো তেওঁৰ সকলো পথ ন্যায়, তেওঁ বিশ্বস্ত ঈশ্বৰ, তেওঁত কোনো অন্যায় নাই; তেওঁ ধাৰ্ম্মিক আৰু সৰল।
\v 5 ইবিলাক তেওঁৰ বিৰুদ্ধে ভ্ৰষ্টাচাৰী লোক; ইবিলাক তেওঁৰ সন্তান নহয়, এইয়ে তেওঁবিলাকৰ কলঙ্ক; ইবিলাক বিপথগামী আৰু কুটীল বংশ।
\v 6 হে মুৰ্খ আৰু অজ্ঞান জাতি, তোমালোকে যিহোৱালৈকে এইৰূপ ব্যৱহাৰ কৰিছা নে ? তেওঁ তোমাক তুলি লোৱা পিতৃ নহয় নে ? তেৱেঁই তোমাক স্ৰজন আৰু স্থাপন কৰিলে।
\v 7 পুৰ্ব্বকালৰ দিনবোৰ সোঁৱৰা, হৈ যোৱা অনেক পুৰুষৰ বছৰবোৰ আলোচনা কৰা; তোমাৰ পিতৃক সোধা, তেওঁ তোমাক জনাব; তোমাৰ বৃদ্ধলোকবিলাকক সোধা, তেওঁবিলাকে তোমাক ক’ব।
\v 8 সৰ্ব্বোপৰি জনাই জাতিবিলাকক আধিপত্য দিয়া কালত, মনুষ্য সন্তানবিলাকক পৃথক কৰা কালত, ইস্ৰায়েলৰ সন্তানবিলাকৰ সংখ্যা অনুসাৰে, তেওঁ জাতিবিলাকৰ সীমা থিৰ কৰিলে।
\v 9 কিয়নো যিহোৱাৰ ভাগ তেওঁৰ প্ৰজাই, যাকোবেই তেওঁ অধিকাৰ কৰা অংশ।
\v 10 তেওঁ অৰণ্য-দেশত তাক পালে, জন্তুৱে চিঞঁৰি থকা ভয়ানক মৰুভুমিত তাক পালে। তেওঁ তাক আৱৰি ধৰি তত্বৱধাৰণ কৰিলে, আৰু নিজ চকুৰ মণিৰ দৰে তাক ৰাখিলে।
\v 11 যি ঈগল চৰায়ে নিজৰ পোৱালিয়ে উৰিবলৈ বাঁহ লৰাই, সিহঁতৰ ওপৰত ঘুৰে, সেই ঈগল চৰাইৰ নিচিনাকৈ তেওঁ নিজৰ ডেউকা মেলি তাক তুলি, নিজ ডেউকাৰ ওপৰত তাক বৈ নিলে।
\v 12 যিহোৱাই অকলে তাক লৈ গ’ল; তেওঁৰ লগত আন কোনো পৰজাতীয় দেৱতা নাছিল।
\v 13 তেওঁ তাক ৰথত তুলি পৃথিবীৰ ওখ ঠাইবোৰৰ ওপৰত ফুৰালে, আৰু তেওঁ খেতিত উৎপন্ন হোৱা শস্য ভোজন কৰিলে; তেওঁ তাক শিলৰ পৰা মৌ চোপালে।
\v 14 তেওঁ গৰুৰ দৈ আৰু মেৰ ও ছাগলীৰ গাখীৰ, মেৰ পোৱালিৰ তেল, আৰু বাচান দেশীয় মতা মেৰ ও মতা ছাগ আৰু উত্তম ঘেঁহুধানৰ আটা তাক দিলে; আৰু তুমি দ্ৰাক্ষাগুটিৰ তেজ বৰণীয়া ৰস পান কৰিলা।
\v 15 কিন্তু যিচুৰূণে হৃষ্ট-পুষ্ট হৈ লাথি মাৰিলে; তোমাৰ তেল ধৰিছে, তুমি থুলন্তৰ হৈছে, চিকন হৈছা; তেতিয়া তেওঁ নিজ সৃষ্টিকৰ্ত্তা ঈশ্বৰক ত্যাগ কৰিলে, আৰু নিজৰ ত্ৰাণৰ শিলাক হেয়জ্ঞান কৰিলে।
\v 16 তেওঁবিলাকে পৰজাতীয় দেৱতাবোৰৰ দ্বাৰাই তেওঁৰ অন্তৰ্জ্বালা জন্মালে, তেওঁবিলাকে ঘিণ লগা বস্তুবোৰৰ দ্বাৰাই তেওঁক বেজাৰ দিলে।
\v 17 যি ভুতবোৰ ঈশ্বৰ নহয়, সেই ভুতবোৰলৈ, যি দেৱতাবোৰক তেওঁবিলাকে নাজানিলে, এনে দেৱতাবোৰলৈ, যিবোৰক তোমালোকৰ পুৰ্ব্ব-পুৰুষবিলাকে ভয় নকৰিলে, অলপতে হোৱা এনে নতুন দেৱতাবোৰলৈ তেওঁবিলাকে বলিদান কৰিলে।
\v 18 তুমি নিজ জন্মদাতা শিলালৈ মন নকৰিলা, তোমাক উৎপন্ন কৰা ঈশ্বৰক পাহৰিলা;
\v 19 তাকে দেখি যিহোৱাই তেওঁবিলাকে ঘিণ লগা যেন মানিলে; কিয়নো তেওঁৰ পো-জীবিলাকে তেওঁক বেজাৰ দিলে।
\v 20 আৰু তেওঁ ক’লে, মই তেওঁবিলাকৰ পৰা মোৰ মুখ ঢাকিম তেওঁবিলাকৰ শেষ দশা কি হ’ব, তাক চাম; কিয়নো তেওঁবিলাক একেবাৰে বিপৰীত আচৰণ কৰোঁতা বংশ, তেওঁবিলাক অবিশ্বাসী সন্তান।
\v 21 যিটো ঈশ্বৰ নহয়, তেওঁবিলাকে তাৰ দ্বাৰাই মোৰ অন্তৰ্জ্বালা জন্মালে, তেওঁবিলাকে নিজ নিজ অসাৰ বস্তুৰ দ্বাৰাই মোক বেজাৰ দিলে; এই হেতুকে ৰাজ্যৰ লোক নোহোৱা জাতিৰ দ্বাৰাই মইও তেওঁবিলাকৰ অন্তৰ্জ্বালা জন্মাম, মই মুৰ্খ জাতিৰ দ্বাৰাই তেওঁবিলাকক বেজাৰ দিম।
\v 22 কিয়নো মোৰ ক্ৰোধত অগ্নি প্ৰজ্বলিত হৈ, আটাইৰে তলত থকা চিয়োললৈকে পুৰিছে, পৃথিবী আৰু তাৰ উৎপন্ন বস্তু গ্ৰাস কৰিছে, আৰু পৰ্ব্বতৰ মুল জ্বলাইছে।
\v 23 মই তেওঁবিলাকক অমঙ্গলৰ উপৰিও অমঙ্গল দিম; মই মোৰ বাণ এটাও নথকাকৈ তেওঁবিলাকলৈ মাৰিম।
\v 24 তেওঁবিলাকক ভোকত ক্ষীণাব, আৰু বজ্ৰপাতত গ্ৰাসিত হ’ব, আৰু দাৰুণ সংহাৰত গ্ৰাসিত হ’ব; পাছে ধুলিত বগাই ফুৰা জন্তুৰ বিষেৰে সৈতে, মই তেওঁবিলাকলৈ হিংসক পশুবোৰৰ দাঁত পঠাম।
\v 25 বাহিৰত তৰোৱালে, ভিতৰ-কোঠালিত ত্ৰাসে সন্তান নাইকিয়া কৰিব; যুৱা আৰু যুৱতীক, পিয়াহ খোৱা কেঁচুৱা আৰু পকামুৰীয়াক বিনষ্ট কৰিব।
\v 26 মই ক’লো, তেওঁবিলাকৰ শত্ৰুবোৰে অন্য অৰ্থ কৰি ক’ব, আমাৰ হাত প্ৰবল, এইবোৰ কৰ্ম্ম যিহোৱাই কৰা নাই, বৈৰীবোৰে এনে কথা কৈ মোক বিৰক্ত কৰিব বুলি মই ভয় নকৰা হ’লে,
\v 27 তেওঁবিলাকক নিশ্চয়ে উড়াই দিলোঁহেঁতেন, আৰু মনুষ্যবিলাকৰ মাজৰ পৰা তেওঁবিলাকৰ নাম লুপ্ত কৰিলোঁহেঁতেন।
\v 28 কিয়নো তেওঁবিলাকক আলোচনা নকৰা জাতি, তেওঁবিলাকৰ বিবেচনা নাই।
\v 29 অহ, তেওঁবিলাক জ্ঞানী হোৱাহ’লে, এই কথা বুজা হ’লে তেওঁবিলাকে তেওঁবিলাকৰ শেষগতি বিবেচনা কৰা হ’লে কেনে সন্তোষৰ কথা হ’লহেঁতেন।
\v 30 তেওঁবিলাকৰ শিলাই তেওঁবিলাকক নেবেচা হ’লে, যিহোৱাই তেওঁবিলাকক ত্যাগ নকৰাহ’লে, কেনেকৈ এজনে হাজাৰ জনক খেদিব পাৰিলেহেঁতেন ? কেনেকৈ দুজনে দশ হাজাৰ লোকক পলোৱাব পাৰিলেহেঁতেন ?
\v 31 কিয়নো সিহঁতৰ শিলা আমাৰ শিলাৰ নিচিনা নহয়; আমাৰ শত্ৰুবোৰেও বিচাৰ কৰি এইদৰে স্বীকাৰ কৰে।
\v 32 কিয়নো সিহঁতৰ দ্ৰাক্ষালতা চদোমৰ সঁচৰ, ঘমোৰাৰ খেতিত উৎপন্ন হোৱা; সিহঁতৰ দ্ৰাক্ষাগুটি বিষময় দ্ৰাক্ষাগুটি, সিহঁতৰ দ্ৰাক্ষাথোপা তিতা;
\v 33 সিহঁতৰ দ্ৰাক্ষাৰস সাপৰ বিষৰ নিচিনা, আৰু ফেঁটি সাপৰ দাৰুণ হলাহলৰ তুল্য।
\v 34 ইয়াক জানো মোৰ ওচৰত সাঁচি থোৱা নাই ? ইয়াক জানো মোৰ ভঁঙালত মোহৰ মাৰি হোৱা নাই ;
\v 35 সিহঁতৰ ভৰি পিছল খোৱা সময়ত প্ৰতিকাৰ সধা আৰু প্ৰতিফল দিয়া মোৰহে কাৰ্য্য ; কিয়নো সিহঁতৰ আপদৰ কাল ওচৰ চাপিছে, আৰু সিহঁতলৈ যি ঘটিব লগীয়া সেয়ে শীঘ্ৰে ঘটিব।
\v 36 কাৰণ যিহোৱাই নিজ প্ৰজাবিলাকৰ বিচাৰ কৰিব, আৰু তেওঁবিলাকৰ শক্তি গ’ল, বন্ধ কি মুকলি কোনো নাথাকিল, ইয়াকে যেতিয়া তেওঁ দেখিব, তেতিয়া তেওঁ নিজ দাসবিলাকক দয়া কৰিব।
\v 37 আৰু এই কথা ক’ব, তেওঁবিলাকৰ দেৱতাবোৰ, তেওঁবিলাকে আশ্ৰয় লোৱা শিলটি ক’ত ?
\v 38 যিবোৰে তেওঁবিলাকৰ বলিবোৰৰ তেল ভোজন কৰিছিল, আৰু তেওঁবিলাকৰ পেয় নৈবেদ্য দ্ৰাক্ষাৰস পান কৰিছিল সেইবোৰ ক’ত ? সেইবোৰেই উঠি তোমালোকক সহায় কৰক, সেইবোৰেই তোমালোকৰ আশ্ৰয়ো হওক
\v 39 এতিয়া চোৱা, মই ময়েই তেওঁ; মোৰ লগত আন কোনো দেৱতা নাই; ময়েই মাৰো, আৰু ময়েই জীয়াওঁ; ময়েই ঘা লগাওঁ, আৰু ময়েই সুস্থও কৰোঁ; মোৰ হাতৰ পৰা উদ্ধাৰ কৰোঁতা কোনো নাই।
\v 40 কিয়নো মই আকাশলৈ হাত দাঙি কৈছোঁ, মোৰ চিৰস্থায়ী জীৱনৰ শপত,
\v 41 মই যদি নিজৰ জিলিকি থকা তৰোৱাল ধাৰ দিওঁ, আৰু বিচাৰ নিস্পত্তি কৰিবলৈ হাত দিওঁ; তেন্তে মই নিজ শত্ৰুবোৰৰ প্ৰতিকাৰ সাধিম, আৰু মোক ঘিণ কৰাবোৰক প্ৰতিফল দিম।
\v 42 মই নিজ বাণবোৰক তেজ পান কৰাই মতলীয়া কৰিম, আৰু মোৰ তৰোৱালে মঙহ খাব; হত লোক আৰু বন্দী কৰি নিয়া লোকবিলাকৰ তেজেৰে তাক মতলীয়া কৰিম, আৰু শত্ৰুৰ দীঘলচুলীয়া মুৰ খাব।
\v 43 হে জীতিবিলাক, তোমালোকে তেওঁৰ প্ৰজাবিলাকৰ লগত আনন্দ কৰা; কিয়নো তেওঁ নিজ দাসবিলাকৰ ৰক্তপাতৰ প্ৰতিকাৰ সাধিব, নিজৰ শত্ৰুবোৰক প্ৰজিফল দিব, আৰু নিজৰ দেশক ও প্ৰজাবিলাকক প্ৰায়চিত্ত কৰিব ।
\v 44 এইদৰে মোচি আৰু নুনৰ পুত্ৰ হোচেয়াই আহি লোকবিলাকে শুনাকৈ এই গীতৰ সকলো কথা ক’লে।
\v 45 মোচিয়ে গোটেই ইস্ৰায়েলৰ আগত কথা কৈ এঁটাই,
\v 46 তেওঁবিলাকক ক’লে মই আজি তোমালোকক সাক্ষ্যস্বৰূপে যিবোৰ কথা ক’লো, তোমালোকে তাত মন দিবা; তোমালোকৰ সন্তানবিলাকে যেন এই ব্যৱস্থাৰ আটাই কথা পালন কৰি সেইমতে কাৰ্য্য কৰে, এই নিমিত্তে তেওঁবিলাকক তাক আজ্ঞা কৰা।
\v 47 কিয়নো এয়ে তোমোলোকৰ পক্ষে অনৰ্থক কথা নহয়; কাৰণ ইয়াতেই তোমালোকৰ জীৱন আছে, আৰু তোমালোকে যি দেশ অধিকাৰ কৰিবলৈ যৰ্দ্দন পাৰ হৈ যাবা, সেই দেশত ইয়াৰ দ্বাৰাই তোমালোকৰ আয়ুস দীঘল কৰিবা।
\p
\v 48 সেইদিনাই যিহোৱাই মোচিক ক’লে,
\v 49 তুমি যিৰিহোৰ সন্মুখত মোৱাব দেশত থকা সেই অবাৰীম পৰ্ব্বতশ্ৰেণীৰ নবো পৰ্ব্বতত উঠা, আৰু অধিকাৰ কৰিবৰ অৰ্থে মই ইস্ৰায়েলৰ সন্তানবিলাকক যি দেশ দিছোঁ, সেই কনান দেশ চোৱা।
\v 50 আৰু যেনেকৈ হোৰ পৰ্ব্বতত তোমাৰ ককায়েৰা হাৰোণৰ মৃত্যু হ’ল, তেনেকৈ তুমি যি পৰ্ব্বতত উঠিবা, সেই পৰ্ব্বততে তোমাৰ মৃত্যু হ’ব, তোমাকো নিজ লোকবিলাকৰ গুৰিলৈ নিয়া হ’ব।
\v 51 কিয়নো ছিন অৰণ্যত, কাদেচ থকা মিৰীবা পানীৰ গুৰিত তোমোলোকে ইস্ৰায়েলৰ সন্তানবিলাকৰ মাজত মোৰ সাক্ষাতে অপৰাধ কৰিলা, ইস্ৰায়েলৰ সন্তানবিলাকৰ মাজত মোক পবিত্ৰ বুলি মান্য নকৰিলা।
\v 52 তথাপি, মই ইস্ৰায়েলৰ সন্তানবিলাকক যি দেশ দিছোঁ, তাক তুমি সন্মুখত দেখিবলৈ পাবা, কিন্তু তাৰ মাজত সোমাবলৈ নাপাবা।
\c 33
\s মোচিৰ আশীৰ্ব্বাদ
\p
\v 1 তাৰ পাছত ইশ্বৰৰ লোক মোচিয়ে তেওঁৰ মৃত্যুৰ আগেয়ে ইস্ৰায়েলৰ সন্তানবিলাকক যি আশীৰ্ব্বাদ কৰিলে সেয়ে, এই;
\v 2 তেওঁ ক’লে, যিহোৱা চিনয় পৰ্ব্বতৰ পৰা আহিল, চেয়ীৰৰ পৰা তেওঁবিলাকলৈ উদয় হ’ল; তেওঁ পাৰণ পৰ্ব্বতৰ পৰা নিজৰ দিপ্তী প্ৰকাশ কৰিলে, আৰু অযুত অযুত পবিত্ৰবিলাকৰ মাজৰ পৰা আহিল; তেওঁবিলাকৰ নিমিত্তে তেওঁৰ সোঁ হাতৰ পৰা অগ্নিৰে সৈতে ব্যৱস্থা ওলাল।
\v 3 সঁচাকৈ তেওঁ প্ৰজাবিলাকক প্ৰেম কৰিলে, তেওঁ সকলো পবিত্ৰ লোক তোমাৰ হাতত আছিল; তেওঁবিলাকে তোমাৰ পাছে পাছে গৈ প্ৰতিজনে বাক্য গ্ৰহণ কৰিলে।
\v 4 মোচিয়ে আমাক এক ব্যৱস্থাৰ আদেশ কৰিলে, তাক যাকোবৰ সমাজৰ আধিপত্যস্বৰূপে আজ্ঞা কৰি দিলে।
\v 5 লোকবিলাকৰ মুল মানুহবিলাক গোট খোৱা সময়ত, আৰু ইস্ৰায়েলৰ আটাই ফৈদবিলাক একত্ৰ হোৱা কালত, তেওঁ যিচুৰূণৰ মাজত ৰজা হ’ল।
\v 6 ৰূবেন জীয়াই থাকক, নমৰক; তথাপি তাৰ লোক লেখত অলপ হওক।
\v 7 যিহুদাক দিয়া আশীৰ্ব্বাদ এই; তেওঁ ক’লে, হে যিহোৱা, যিহুদাৰ মাত শুনা, আৰু তাৰ লোকবিলাকৰ গুৰিলৈ তাক আনা, সি নিজ হাতে নিজৰ নিমিত্তে যুদ্ধ কৰিলে; তুমি তাৰ শত্ৰুবোৰৰ বিৰুদ্ধে তাৰ সহায় হ'বা।
\v 8 পাছে তেওঁ লেবীৰ বিষয়ে ক’লে, তুমি মচ্ছাত যাৰ পৰীক্ষা কৰিছিলা, আৰু মিৰীবা পানীৰ ওচৰত যাৰ বিবাদ কৰিছিলা,
\v 9 যিজনে নিজ পিতৃৰ আৰু আৰু নিজ মাতৃৰ বিষয়ে ক’লে, মই তেওঁবিলাকক দেখা নাই, যি জনে নিজ ভাই-ককাইক স্বীকাৰ নকৰিলে, আৰু নিজ সন্তানবোৰকে নিচিনিলে, তোমাৰ সেই সাধুলোকৰ লগত তোমাৰ তুম্মীত আৰু উৰীম থাকক; কিয়নো তেওঁবিলাকে তোমাৰ বাক্যমতে কাৰ্য্য কৰি তোমাৰ নিয়মটি পালন কৰিলে।
\v 10 তেওঁবিলাকে যাকোবক তোমাৰ শাসন-প্ৰণালীবোৰ, ইস্ৰায়েলক তোমাৰ ব্যৱস্থা শিকাব; তেওঁবিলাকে তোমাৰ আগত ধূপ জ্বলাব, আৰু তোমাৰ যজ্ঞ-বেদিৰ ওপৰত গোটেইটো পুৰিব লগা বলি উৎসৰ্গ কৰিব।
\v 11 হে যিহোৱা, তাৰ সম্পত্তিত আশীৰ্ব্বাদ কৰা, তাৰ হাতৰ কাৰ্য্য গ্ৰহণ কৰা; আৰু তাৰ বিৰুদ্ধে উঠাবোৰৰ কঁকাল, সিহঁত উঠিব নোৱাৰাকৈ ভাঙা।
\v 12 তেওঁ বিন্যামীনৰ বিষয়ে ক’লে, যিহোৱাৰ প্ৰিয়লোক তেওঁৰ ওচৰত নিৰ্ভয়ে থাকিব; তেওঁ ওৰে দিনটো তাক আৱৰি ধৰে, আৰু তেওঁ তাৰ দুই কান্ধৰ মাজত বাস কৰে।
\v 13 তেওঁ যোচেফৰ বিষয়ে ক’লে, আকাশৰ উত্তম বস্তু নিয়ঁৰ, তলৰ ব্যাপি থকা সাগৰ,
\v 14 সূৰ্য্যৰ তাপত পকা উত্তম ফল, চন্দ্ৰকলাৰ বৃদ্ধিত পকা উত্তম ফল,
\v 15 পুৰাতনীয়া পৰ্ব্বতবোৰৰ প্ৰধনা দ্ৰব্য, চিৰকলীয়া গিৰিবোৰৰ উত্তম বস্তু,
\v 16 পৃথিবীৰ উত্তম দ্ৰব্য, আৰু তাত উৎপন্ন হোৱা সকলো বস্তু, এই সকলোৰে, আৰু জোপাত থকা জনাৰ অনুগ্ৰেহেৰে তাৰ দেশ যিহোৱাৰ পৰা অনুগ্ৰহ প্ৰাপ্ত হওক; যোচেফৰ মুৰত আশীৰ্ব্বাদ পৰক।
\v 17 তাৰ প্ৰথমে ওপজা ভঁতৰা বৰ শুৱলা; তাৰ শিং দুটা মেথোনৰ শিঙৰ দৰে; তাৰ দ্বাৰাই সি আটাই জাতিবিলাকক, এনেকি, পৃথিবীৰ অন্তলৈকে জুৰি থকা জাতিবিলাকক খুচি খুচি ঠেলি নিব; সেইবোৰ ইফ্ৰয়ীমৰ অযুত অযুত লোক, আৰু মনচিৰ হাজাৰ হাজাৰ লোক।
\v 18 তেওঁ জবুলুনৰ বিষয়ে ক’লে, হে জবুলুন, তুমি নিজ যাত্ৰাত আৰু হে ইচাখৰ, তুমি নিজ তম্বুত আনন্দ কৰা।
\v 19 তেওঁবিলাকে লোকবিলাকক পৰ্ব্বতলৈ নিমন্ত্ৰণ কৰিব, সেই ঠাইত তেওঁবিলাকে ধাৰ্ম্মিকতাৰ বলি উৎসৰ্গ কৰিব; কিয়নো তেওঁবিলাকে সমুদ্ৰৰ বহল দ্ৰব্য আৰু বালিৰ গুপুত ধন চুহিব।
\v 20 তেওঁ গাদৰ বিষয়ে ক’লে, যিজনাই গাদক বহলাইছে, সেই জনা ধন্য; সি সিংহীৰ দৰ্ সয়ন কৰে, সি বাহু, এনেকি, মুৰৰ তালুকো বিদাৰে।
\v 21 সি প্ৰথমভাগ নিজৰ নিমিত্তে ল’লে, কিয়নো সেই ঠাইত সেনাপতিৰ ভাগ ৰখা হ’ল; আৰু সি লোকবিলাকৰ মুল মানুহৰ লগত আহিল, সি যিহোৱাৰ ন্যায় কাৰ্য্য সিদ্ধ কৰিলে, আৰু ইস্ৰায়েলেৰ সৈতে তেওঁৰ শাসন-প্ৰণালীবোৰ পালন কৰিলে।
\v 22 তেওঁ দানৰ বিষয়ে ক’লে, দান বাচানৰ পৰা জাপ মাৰি অহা যুৱা সিংহ।
\v 23 তেওঁ নপ্তালীৰ বিষয়ে কলে হে নপ্তালী, তুমি অনুগ্ৰহেৰে তৃপ্ত, আৰু যিহোৱাৰ আশীৰ্ব্বাদেৰে পৰিপূৰ্ণ; তুমি সাগৰ আৰু দক্ষিণ অঞ্চল অধিকাৰ কৰা।
\v 24 আৰু তেওঁ আচেৰৰ বিষয়ে কলে, সন্তানবিলাকৰ মাজত আচেৰে অধিক সন্তান পাওক; সি নিজ ভাই-ককাইবিলাকৰ গুৰি অনুগ্ৰহ পাওক; সি নিজৰ ভৰি তেলত জুবুৰিয়াওক।
\v 25 তোমাৰ ডাংবোৰ লোহা বা পিতৰ হ’ব; আৰু তোমাৰ আয়ুস যেনে, তোমাৰ শক্তি তেনে হ’ব।
\v 26 যিচুৰূণৰ ঈশ্বৰৰ তুল্য কোনো নাই; তোমাৰ সহায়ৰ নিমিত্তে আকাশ-মণ্ডলেদি, আৰু নিজ গৌৰৱেৰে গগণেদি ৰথত উঠি অহা যোৱা কৰে।
\v 27 অনাদি ঈশ্বৰ তোমাৰ বাস কৰা ঠাই আৰু তলত চিৰস্থায়ী বাহু দুখন; তেওঁ তোমাৰ আগৰ পৰা শত্ৰুবোৰক দূৰ কৰিলে, আৰু বিনষ্ট কৰা বুলি ক’লে।
\v 28 ইস্ৰায়েলে নিৰ্ভয়েৰে বাস কৰে; যাকোবৰ ভুমুক ৰূপ বংশই অকলশৰীয়া হৈ, শস্য আৰু দ্ৰাক্ষাৰসৰ দেশত বাস কৰে, এনেকি তাৰ আকাশৰ পৰাও নিয়ঁৰ পৰে।
\v 29 হে ইস্ৰায়েল তুমি ধন্য; যিহোৱাৰ দ্বাৰাই নিস্তাৰ পোৱা জাতি যি তুমি, তোমাৰ সদৃশ কোন আছে ? তেওঁ তোমাৰ সহায় কৰোঁতা ঢাল, তোমাৰ মাহাত্ম্য দিওঁতা তৰোৱাল; তোমাৰ শত্ৰুবোৰ তোমাৰ বশীভুত হ’ব; তুমি সিহঁতৰ ওখ ঠাইবোৰত ভৰি দিবা।
\c 34
\s মোচিৰ মৃত্যু
\p
\v 1 পাছে মোচিয়ে মোৱাবৰ সমথলৰ পৰা যিৰিহোৰ সন্মুখত থকা নবো পৰ্ব্বতলৈ পিচগাৰ টিঙলৈ উঠিল। তাতে যিহোৱাই তেওঁক দানলৈকে গোটেই গিলিয়দ দেশ,
\v 2 গোটেই নপ্তালী আৰু ইফ্ৰয়ীম ও মনচি দেশ, আৰু পশ্চিম সমুদ্ৰলৈকে গোটেই যিহুদা দেশ,
\v 3 আৰু দক্ষিণ অঞ্চল, আৰু সমথল, অৰ্থাৎ চোঁৱৰলৈকে খাজুৰপুৰ যিৰিহোৰ উপত্যকা দেখুৱালে।
\v 4 আৰু যিহোৱাই তেওঁক ক’লে, মই তোমাৰ বংশক এই দেশ দিম বুলি যি দেশৰ বিষয়ে শপত খাই অব্ৰাহাম, ইচহাক আৰু যাকোবক কৈছিলোঁ, সেই দেশ এই খনেই; মই ইয়াক তোমাক দেখুৱালোঁ, কিন্তু তুমি পাৰ হৈ তালৈ যাবলৈ নাপাবা।
\v 5 এইদৰে যিহোৱাৰ বাক্য অনুসাৰে সেই ঠাইত মোৱাব দেশত যিহোৱাৰ দাস মোচিৰ মৃত্যু হ’ল।
\v 6 আৰু মোৱাব দেশত বৈৎপিয়োৰৰ সন্মুখত থকা উপত্যকাত যিহোৱাই তেওঁ মৈদাম দিলে; কিন্তু তেওঁৰ মৈদামৰ ঠাই আজিলৈকে কোনেও নাজানে।
\v 7 মৰণৰ কালত মোচিক এশ বিশ বছৰ বয়স হৈছিল; তেওঁৰ চকু দুৰ্ব্বল নাছিল, আৰু গাৰ বল কম হোৱা নাছিল।
\v 8 পাছে ইস্ৰায়েলৰ সন্তানবিলাকে মোচিৰ নিমিত্তে মোৱাব সমথলত ত্ৰিশ দিন ক্ৰন্দন কৰিলে; এইদৰে তেওঁবিলাকে মোচিৰ নিমিত্তে শোক কৰি কৰি বিলাপৰ দিন পুৰ কৰিলে।
\p
\v 9 নুনৰ পুত্ৰ যিহোচুৱা জ্ঞানদায়ক আত্মাৰে পৰিপুৰ্ণ আছিল; কাৰণ মোচিয়ে তেওঁৰ ওপৰত হাত দিছিল; ইস্ৰায়েলৰ সন্তানবিলাকে তেওঁৰ কথালৈ কাণ দি, মোচিক দিয়া আজ্ঞা অনুসাৰে কাৰ্য্য কৰিবলৈ ধৰিলে।
\v 10 মিছৰ দেশত ফৰৌণলৈ, তেওঁৰ আটাই দাসলৈ, আৰু তেওঁৰ গোটেই দেশলৈ যি চিন আৰু অদ্ভুত লক্ষণ দেখুৱাবলৈ যিহোৱাই মোচিক পঠাইছিল, সেই সকলোৰ বিষয়ে,
\v 11 আৰু গোটেই ইস্ৰায়েলৰ দৃষ্টিত মোচিয়ে দেখুউৱা আটাই ভয়ানক কাৰ্য্যৰ বিষয়ে,
\v 12 যিহোৱাই সন্মুখা-সন্মুখী হৈ আলাপ কৰি জনা, ইস্ৰায়েলৰ মাজত মোচিৰ নিচিনা ভাববাদী সেই কালৰ পৰা আৰু উৎপন্ন হোৱা নাই।
